<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2\. Dejchej!">
    <meta name="apple-mobile-web-app-capable" content="yes">
    <title>2. Dejchej!</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_006.html">
    <link rel="next" href="./let_carodejnice_008.html">
    <meta name="nb-order" content="3">
    <link rel="self" href="let_carodejnice_007.html">
    <meta name="nb-identifier" content="hakl-let-carodejnice-aneb-civilni-dobrodruzstvi-c1aa2f4">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2298" data-nb-chars="13978">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">2. Dejchej!</span></h1>
        <section>
          <p class="chunk" data-nb-ref-number="2" data-nb-words="83" data-nb-chars="489"><span class="idea" data-nb-ref-number="2" id="idea2" data-nb-words="83" data-nb-chars="489">Prostor bistra neobsahoval nic, co&nbsp;by&nbsp;mohlo fungovat jako důvod, proč se&nbsp;neobrátit a&nbsp;nejít jinam. My&nbsp;si&nbsp;však zvykli chodit sem, když už. Za&nbsp;pultem přecházela majitelka podniku, masivní blondýna s&nbsp;těžkým tygřím obličejem, o&nbsp;které se&nbsp;tvrdilo, že&nbsp;je&nbsp;hodně na&nbsp;chlapy a&nbsp;že občas přefikne nepozorného hosta přímo tam někde vzadu u&nbsp;mrazáku. Bar se&nbsp;jmenoval Barakuda. To&nbsp;byl možná ten důvod. Rádio hrálo. Barunka seděla v&nbsp;koutě a&nbsp;na ukazováku levé ruky měla flastr, ze&nbsp;kterého zuby vytahovala nit.</span></p>
          <p class="chunk" data-nb-ref-number="3" data-nb-words="5" data-nb-chars="31"><span class="idea" data-nb-ref-number="3" id="idea3" data-nb-words="5" data-nb-chars="31">„To je&nbsp;nefér,“ vyprskla vlákno.</span></p>
          <p class="chunk" data-nb-ref-number="4" data-nb-words="3" data-nb-chars="21"><span class="idea" data-nb-ref-number="4" id="idea4" data-nb-words="3" data-nb-chars="21">„Je,“ souhlasil jsem.</span></p>
          <p class="chunk" data-nb-ref-number="5" data-nb-words="8" data-nb-chars="39"><span class="idea" data-nb-ref-number="5" id="idea5" data-nb-words="8" data-nb-chars="39">„Já bych si&nbsp;přála, aby už&nbsp;to&nbsp;skončilo.“</span></p>
          <p class="chunk" data-nb-ref-number="6" data-nb-words="1" data-nb-chars="5"><span class="idea" data-nb-ref-number="6" id="idea6" data-nb-words="1" data-nb-chars="5">„Co?“</span></p>
          <p class="chunk" data-nb-ref-number="7" data-nb-words="50" data-nb-chars="263"><span class="idea" data-nb-ref-number="7" id="idea7" data-nb-words="50" data-nb-chars="263">„Ty víš. Hlavně nezačni vopakovat, že&nbsp;ti&nbsp;bude čtyřicet a&nbsp;že seš nudnej, sobeckej, rozvedenej. A&nbsp;co mám dělat, když se&nbsp;mi&nbsp;vo&nbsp;tobě zdaj sny? Dneska jsi ve&nbsp;mně měl dva prsty, honil sis péro a&nbsp;moc ses mi&nbsp;vomlouval, že&nbsp;neznáš jinej způsob, jak se&nbsp;mnou navázat dialog.“</span></p>
          <p class="chunk" data-nb-ref-number="8" data-nb-words="15" data-nb-chars="80"><span class="idea" data-nb-ref-number="8" id="idea8" data-nb-words="15" data-nb-chars="80">„Dva prsty, celej já&nbsp;– nic pořádně,“ řekl jsem a&nbsp;přihlížel, jak si&nbsp;nípá náplast.</span></p>
          <p class="chunk" data-nb-ref-number="9" data-nb-words="16" data-nb-chars="92"><span class="idea" data-nb-ref-number="9" id="idea9" data-nb-words="16" data-nb-chars="92">„Strouhala jsem si&nbsp;k&nbsp;vobědu vokurku,“ podotkla. „Dva jsou dost, dyť jsem jak za&nbsp;groš kudla.“</span></p>
          <p class="chunk" data-nb-ref-number="10" data-nb-words="5" data-nb-chars="29"><span class="idea" data-nb-ref-number="10" id="idea10" data-nb-words="5" data-nb-chars="29">„Protože nejíš, dej si&nbsp;něco.“</span></p>
          <p class="chunk" data-nb-ref-number="11" data-nb-words="4" data-nb-chars="16"><span class="idea" data-nb-ref-number="11" id="idea11" data-nb-words="4" data-nb-chars="16">„Co si&nbsp;mám dát?“</span></p>
          <p class="chunk" data-nb-ref-number="12" data-nb-words="4" data-nb-chars="33"><span class="idea" data-nb-ref-number="12" id="idea12" data-nb-words="4" data-nb-chars="33">„Něco neutrálního, třeba smažák.“</span></p>
          <p class="chunk" data-nb-ref-number="13" data-nb-words="56" data-nb-chars="341"><span class="idea" data-nb-ref-number="13" id="idea13" data-nb-words="56" data-nb-chars="341">Dala si&nbsp;kuřecí tortilu. Díval jsem se&nbsp;stranou. Co&nbsp;prováděla s&nbsp;jídlem, bylo hotové voodoo. Všechno pokrájela a&nbsp;překrájela na&nbsp;kousky, ty&nbsp;pak přesouvala po&nbsp;talíři a&nbsp;za neustálého dalšího řezání a&nbsp;urovnávání si&nbsp;tu&nbsp;a&nbsp;tam vzala drobek, který neprodleně zapila. Nejedla, pitvala. <em>Ein, zwei, polizei, drei, vier, grenadier,</em> hrála jí&nbsp;k&nbsp;tomu Evropa&nbsp;2.</span></p>
          <p class="chunk" data-nb-ref-number="14" data-nb-words="24" data-nb-chars="157"><span class="idea" data-nb-ref-number="14" id="idea14" data-nb-words="24" data-nb-chars="157">Vedle toho jsem byl nucen opakovaně odolávat zvláštnímu psychomotorickému zkrutu, do&nbsp;něhož mi&nbsp;hnala míchu nejistota, co&nbsp;že&nbsp;se&nbsp;mi&nbsp;to&nbsp;dneska vlastně přihodilo.</span></p>
          <p class="chunk" data-nb-ref-number="15" data-nb-words="10" data-nb-chars="52"><span class="idea" data-nb-ref-number="15" id="idea15" data-nb-words="10" data-nb-chars="52">„Huš, kluku!“ řekla. „Cuká ti&nbsp;žíla na&nbsp;krku, víš to?“</span></p>
          <p class="chunk" data-nb-ref-number="16" data-nb-words="4" data-nb-chars="20"><span class="idea" data-nb-ref-number="16" id="idea16" data-nb-words="4" data-nb-chars="20">„Stal se&nbsp;mi&nbsp;průser.“</span></p>
          <p class="chunk" data-nb-ref-number="17" data-nb-words="9" data-nb-chars="53"><span class="idea" data-nb-ref-number="17" id="idea17" data-nb-words="9" data-nb-chars="53">„Jakejpak se&nbsp;ti&nbsp;moh stát průser, když skoro nežiješ?“</span></p>
          <p class="chunk" data-nb-ref-number="18" data-nb-words="4" data-nb-chars="29"><span class="idea" data-nb-ref-number="18" id="idea18" data-nb-words="4" data-nb-chars="29">„Někomu jsem nechtě ublížil.“</span></p>
          <p class="chunk" data-nb-ref-number="19" data-nb-words="2" data-nb-chars="17"><span class="idea" data-nb-ref-number="19" id="idea19" data-nb-words="2" data-nb-chars="17">„Přejels někoho?“</span></p>
          <p class="chunk" data-nb-ref-number="20" data-nb-words="4" data-nb-chars="27"><span class="idea" data-nb-ref-number="20" id="idea20" data-nb-words="4" data-nb-chars="27">„Nemám auto, něco horšího.“</span></p>
          <p class="chunk" data-nb-ref-number="21" data-nb-words="25" data-nb-chars="137"><span class="idea" data-nb-ref-number="21" id="idea21" data-nb-words="25" data-nb-chars="137">„Něco, kvůli čemu tě&nbsp;budou nejspíš hledat? Kdy se&nbsp;to&nbsp;stalo, jo&nbsp;teďka! V&nbsp;kolik? Viděl tě&nbsp;někdo? Do&nbsp;háku musíš? Dovolenou si&nbsp;vzít nemůžeš?“</span></p>
          <p class="chunk" data-nb-ref-number="22" data-nb-words="26" data-nb-chars="158"><span class="idea" data-nb-ref-number="22" id="idea22" data-nb-words="26" data-nb-chars="158">Poprvé, co&nbsp;jsem ji&nbsp;znal, kladla praktické otázky. Případy, anomálie, excesy, s&nbsp;tím ona uměla. Na&nbsp;některé jsem našel jednoslabičnou odpověď, na&nbsp;jiné ani tu&nbsp;ne.</span></p>
          <p class="chunk" data-nb-ref-number="23" data-nb-words="16" data-nb-chars="88"><span class="idea" data-nb-ref-number="23" id="idea23" data-nb-words="16" data-nb-chars="88">„A&nbsp;nechtěl by&nbsp;ses u&nbsp;mě na&nbsp;ňákej den zašít?“ navrhla. „Aby ses zklidnil, vypadáš hrozně.“</span></p>
          <p class="chunk" data-nb-ref-number="24" data-nb-words="3" data-nb-chars="26"><span class="idea" data-nb-ref-number="24" id="idea24" data-nb-words="3" data-nb-chars="26">„Nevyhrocujeme to&nbsp;trochu?“</span></p>
          <p class="chunk" data-nb-ref-number="25" data-nb-words="19" data-nb-chars="110"><span class="idea" data-nb-ref-number="25" id="idea25" data-nb-words="19" data-nb-chars="110">„Jenom to&nbsp;trochu dramatizujem. Dejme si&nbsp;poslední, já&nbsp;jedu domu, ty&nbsp;si&nbsp;někde sežeň náhradní ponožky a&nbsp;zvaž to.“</span></p>
          <p class="chunk" data-nb-ref-number="26" data-nb-words="5" data-nb-chars="28"><span class="idea" data-nb-ref-number="26" id="idea26" data-nb-words="5" data-nb-chars="28">„Dyť ani nevim, kde bydlíš.“</span></p>
          <p class="chunk" data-nb-ref-number="27" data-nb-words="18" data-nb-chars="103"><span class="idea" data-nb-ref-number="27" id="idea27" data-nb-words="18" data-nb-chars="103">„A&nbsp;proč myslíš, že&nbsp;sem asi chodíme,“ řekla a&nbsp;načmárala mi&nbsp;adresu. „Protože mám bejvák támhle za&nbsp;rohem.“</span></p>
          <p class="chunk" data-nb-ref-number="28" data-nb-words="94" data-nb-chars="605"><span class="idea" data-nb-ref-number="28" id="idea28" data-nb-words="94" data-nb-chars="605">Podrobil jsem situaci zkoumání a&nbsp;nacházel samá proti. Měl jsem za&nbsp;sebou složitý, dlouho nastavovaný vztah, s&nbsp;bývalou jsem komunikoval, na&nbsp;dceru platil. O&nbsp;další polízanici s&nbsp;animou jsem nestál. Barunka, středně spřízněná duše. Kromě těch slovních asambláží jsme spolu nic nepěstovali. Dávala všemu, pravda, takový příjemně nezávazný, zastřený rozměr. Nic víc. Měl bych jet domů. Jel jsem tedy domů. Tam jsem natlačil do&nbsp;batohu štůsek košil, trik, přidal diář a&nbsp;byl jsem zase venku. Moje televize už&nbsp;na&nbsp;chodníku nestála. Krátce jsem zalitoval hloupé staré bedny. Byly i&nbsp;světlé chvilky, <em>Smrtonosná past, MTV.</em></span></p>
          <p class="chunk" data-nb-ref-number="29" data-nb-words="142" data-nb-chars="901"><span class="idea" data-nb-ref-number="29" id="idea29" data-nb-words="142" data-nb-chars="901">Scházel jsem po&nbsp;schodech křovinatým územím pod Apolinářem. Místy, o&nbsp;kterých před sto lety referoval Egon Ervín Kisch ve&nbsp;fejetonu Jedová chýše, tanec s&nbsp;mrtvolou. Doktoři z&nbsp;patolky sem údajně chodili štípat do&nbsp;zadku medičky a&nbsp;též různá chátra nalézala azyl v&nbsp;divokém roští. Nemocniční areál tonul ve&nbsp;tmě, jen v&nbsp;zabíleném okně pitevny v&nbsp;postranním dvoře se&nbsp;svítilo. Prošel jsem mezi pustými budovami soudního lékařství, toxikologie a&nbsp;patologie. Na&nbsp;Albertově mě&nbsp;přepadl pocit, že&nbsp;se&nbsp;chovám jako postava z&nbsp;komiksu. Ne&nbsp;jako svobodná figura, jako její opak. Že&nbsp;mířím k&nbsp;něčemu, o&nbsp;čem se&nbsp;ví, jak to&nbsp;dopadne. V&nbsp;Barakudě bylo zhasnuto. Vzápětí jsem spatřil Botičem podmáčený, lešením obklopený, mému srdci zničehonic milý cihlový činžák. Prošel jsem kolem chrastících a&nbsp;ťukajících popelnic, zaklepal, zazvonil. Když jsem se&nbsp;v&nbsp;předsíni zouval, všiml jsem si&nbsp;několika párů mužských bot zasunutých do&nbsp;tlamy botníku.</span></p>
          <p class="chunk" data-nb-ref-number="30" data-nb-words="6" data-nb-chars="35"><span class="idea" data-nb-ref-number="30" id="idea30" data-nb-words="6" data-nb-chars="35">„Tady někdo bydlí?“ zeptal jsem se.</span></p>
          <p class="chunk" data-nb-ref-number="31" data-nb-words="2" data-nb-chars="10"><span class="idea" data-nb-ref-number="31" id="idea31" data-nb-words="2" data-nb-chars="10">„Muj muž.“</span></p>
          <p class="chunk" data-nb-ref-number="32" data-nb-words="3" data-nb-chars="15"><span class="idea" data-nb-ref-number="32" id="idea32" data-nb-words="3" data-nb-chars="15">„Ty seš vdaná?“</span></p>
          <p class="chunk" data-nb-ref-number="33" data-nb-words="3" data-nb-chars="24"><span class="idea" data-nb-ref-number="33" id="idea33" data-nb-words="3" data-nb-chars="24">„Šťastně vdaná, pyšane.“</span></p>
          <p class="chunk" data-nb-ref-number="34" data-nb-words="16" data-nb-chars="92"><span class="idea" data-nb-ref-number="34" id="idea34" data-nb-words="16" data-nb-chars="92">„Hm. A&nbsp;kdybych tě&nbsp;teď chtěl kupříkladu začít líbat nebo podobně, tak by&nbsp;ses klidně nechala?“</span></p>
          <p class="chunk" data-nb-ref-number="35" data-nb-words="13" data-nb-chars="63"><span class="idea" data-nb-ref-number="35" id="idea35" data-nb-words="13" data-nb-chars="63">„Spíš bych ti&nbsp;dala facku. Ty&nbsp;bys mě&nbsp;chtěl už&nbsp;ve&nbsp;dveřích líbat?“</span></p>
          <p class="chunk" data-nb-ref-number="36" data-nb-words="6" data-nb-chars="36"><span class="idea" data-nb-ref-number="36" id="idea36" data-nb-words="6" data-nb-chars="36">„Ale ne, jenom si&nbsp;vymezuju prostor.“</span></p>
          <p class="chunk" data-nb-ref-number="37" data-nb-words="4" data-nb-chars="20"><span class="idea" data-nb-ref-number="37" id="idea37" data-nb-words="4" data-nb-chars="20">„Jo, to&nbsp;ty&nbsp;děláváš.“</span></p>
          <p class="chunk" data-nb-ref-number="38" data-nb-words="29" data-nb-chars="158"><span class="idea" data-nb-ref-number="38" id="idea38" data-nb-words="29" data-nb-chars="158">„A&nbsp;jemu nebude vadit, že&nbsp;tu&nbsp;budu po&nbsp;nocích pískat nosem?“ optal jsem se&nbsp;ještě, to&nbsp;už&nbsp;jsme seděli pod nemilosrdně svítící žárovkou v&nbsp;pokoji a&nbsp;drželi horký čaj.</span></p>
          <p class="chunk" data-nb-ref-number="39" data-nb-words="9" data-nb-chars="51"><span class="idea" data-nb-ref-number="39" id="idea39" data-nb-words="9" data-nb-chars="51">„Nebude, von je&nbsp;totiž tenhle měsíc v&nbsp;Jižní Koreji.“</span></p>
          <p class="chunk" data-nb-ref-number="40" data-nb-words="45" data-nb-chars="289"><span class="idea" data-nb-ref-number="40" id="idea40" data-nb-words="45" data-nb-chars="289">Seděli jsme v&nbsp;obyčejném, příjemně zařízeném bytě. Zdála se&nbsp;mi&nbsp;být drobátko nesvá. Byla se&nbsp;mnou zvyklá absolvovat krátká odpolední kafe, někdy do&nbsp;kina, pak tequila a&nbsp;nazdar. Byla zvyklá poslouchat krkolomné výmluvy, obstrukce. A&nbsp;teď tu&nbsp;znenadání sedím a&nbsp;srkám oulong. Hodiny ukazovaly 2:20.</span></p>
          <p class="chunk" data-nb-ref-number="41" data-nb-words="12" data-nb-chars="68"><span class="idea" data-nb-ref-number="41" id="idea41" data-nb-words="12" data-nb-chars="68">„Heleď,“ řekla, „já se&nbsp;teď převlíknu do&nbsp;nočního trika a&nbsp;pudem spát.“</span></p>
          <p class="chunk" data-nb-ref-number="42" data-nb-words="9" data-nb-chars="59"><span class="idea" data-nb-ref-number="42" id="idea42" data-nb-words="9" data-nb-chars="59">„To udělej, přece nebudeš spát v&nbsp;týhle smaragdový toaletě.“</span></p>
          <p class="chunk" data-nb-ref-number="43" data-nb-words="24" data-nb-chars="137"><span class="idea" data-nb-ref-number="43" id="idea43" data-nb-words="24" data-nb-chars="137">„Toaleta je&nbsp;<em>petrolejová</em> a&nbsp;spát v&nbsp;ní nebudu, akorát se&nbsp;prosim nedívej, až&nbsp;se&nbsp;budu svlíkat, poněvač tak daleko my&nbsp;dva spolu nikdy nebudem.“</span></p>
          <p class="chunk" data-nb-ref-number="44" data-nb-words="21" data-nb-chars="96"><span class="idea" data-nb-ref-number="44" id="idea44" data-nb-words="21" data-nb-chars="96">„Já si&nbsp;beru svuj prášek na&nbsp;spaní, a&nbsp;než bys řekla švec, už&nbsp;tady ze&nbsp;mě&nbsp;bude při sobě jenom huba.“</span></p>
          <p class="chunk" data-nb-ref-number="45" data-nb-words="13" data-nb-chars="77"><span class="idea" data-nb-ref-number="45" id="idea45" data-nb-words="13" data-nb-chars="77">„Což by&nbsp;možná i&nbsp;stačilo,“ utrousila, rozložila mi&nbsp;křeslo, hodila na&nbsp;něj deku.</span></p>
          <p class="chunk" data-nb-ref-number="46" data-nb-words="119" data-nb-chars="790"><span class="idea" data-nb-ref-number="46" id="idea46" data-nb-words="119" data-nb-chars="790">Když jsem se&nbsp;vzbudil, byla fuč. Dělala v&nbsp;publicistickém pořadu, od&nbsp;božího rána musela shromažďovat invektivy, které si&nbsp;přes ni&nbsp;vyměňovali různí hodnostáři. Chvíli jsem zkoušel věřit, že&nbsp;byl minulý den, stejně jako všechny předchozí, jen bezbolestný přelud. Pak už&nbsp;jsem musel rozlepit oči a&nbsp;zahájit činnost. Otevřel jsem lednici, snědený jogurt, vyschlý džem. Střídala dvě období, buď jedla a&nbsp;odpočívala, to&nbsp;vypadala jako vytažená z&nbsp;mrazáku. Anebo spala čtyři hodiny denně, nepřijímala potravu a&nbsp;přežvykovala s&nbsp;kravaťáky jejich ulepené ódy. Leckoho by&nbsp;taková dávka temného záření přiotrávila, pokroutila, ale jí&nbsp;tenhle režim svědčil. Na&nbsp;každý pád jí&nbsp;to&nbsp;během těch asketických etap slušelo. V&nbsp;očích měla jas, odhazovala kadeře a&nbsp;pořád měla k&nbsp;ruce diktafonek, naplněný absurdními vyprávěnkami.</span></p>
          <p class="chunk" data-nb-ref-number="47" data-nb-words="33" data-nb-chars="195"><span class="idea" data-nb-ref-number="47" id="idea47" data-nb-words="33" data-nb-chars="195">Na&nbsp;stole ležel rohlík, ukousl jsem z&nbsp;něj. Na&nbsp;desce šuměl počítač. Co&nbsp;<em>dělá tvuj muž v&nbsp;Jižní Koreji?</em> poslal jsem na&nbsp;její pracovní adresu. <em>Nechci, abysme to&nbsp;timhle stylem rozebírali,</em> přišla odpověď.</span></p>
          <p class="chunk" data-nb-ref-number="48" data-nb-words="24" data-nb-chars="133"><span class="idea" data-nb-ref-number="48" id="idea48" data-nb-words="24" data-nb-chars="133">Vzápětí telefon: „Nechci se&nbsp;vo&nbsp;tom bavit, chápeš, takže ti&nbsp;ani nevysvětlim, proč se&nbsp;vo&nbsp;tom nechci bavit. Jak ses u&nbsp;mě poprvé vyspal?“</span></p>
          <p class="chunk" data-nb-ref-number="49" data-nb-words="5" data-nb-chars="31"><span class="idea" data-nb-ref-number="49" id="idea49" data-nb-words="5" data-nb-chars="31">„Fajnově, ale měl bych prosbu.“</span></p>
          <p class="chunk" data-nb-ref-number="50" data-nb-words="5" data-nb-chars="30"><span class="idea" data-nb-ref-number="50" id="idea50" data-nb-words="5" data-nb-chars="30">„Já vim. Zkusim něco zjistit.“</span></p>
          <p class="chunk" data-nb-ref-number="51" data-nb-words="9" data-nb-chars="53"><span class="idea" data-nb-ref-number="51" id="idea51" data-nb-words="9" data-nb-chars="53">„Pokud by&nbsp;tě&nbsp;neobtěžovalo mrknout na&nbsp;četku nebo kam.“</span></p>
          <p class="chunk" data-nb-ref-number="52" data-nb-words="7" data-nb-chars="37"><span class="idea" data-nb-ref-number="52" id="idea52" data-nb-words="7" data-nb-chars="37">„Mrknu na&nbsp;četku nebo kam. Tak večer.“</span></p>
          <p class="chunk" data-nb-ref-number="53" data-nb-words="64" data-nb-chars="366"><span class="idea" data-nb-ref-number="53" id="idea53" data-nb-words="64" data-nb-chars="366">Při natahování kalhot mě&nbsp;napadlo, že&nbsp;to&nbsp;od&nbsp;ní&nbsp;možná nebude pouhá solidarita. Zvědavost, mnohem spíš. Tuší, že&nbsp;to&nbsp;ze&nbsp;mě&nbsp;vymámí. A&nbsp;to ona vymámí, ze&nbsp;mě&nbsp;dostat cokoliv není problém. Na&nbsp;kývnutí prstem hned bliju klauny. Pustil jsem zbytek nedožvýkaného rohlíku z&nbsp;úst do&nbsp;koše a&nbsp;zamkl byt klíčem, který mi&nbsp;přivázala barevnou šňůrkou na&nbsp;palec u&nbsp;nohy někdy v&nbsp;průběhu spánku.</span></p>
          <p class="chunk" data-nb-ref-number="54" data-nb-words="73" data-nb-chars="425"><span class="idea" data-nb-ref-number="54" id="idea54" data-nb-words="73" data-nb-chars="425">Lidi v&nbsp;tramvaji se&nbsp;drželi za&nbsp;krk. „Už aby sprchlo,“ modlili se, „tohle nejde!“ a&nbsp;jiní: „Nemá pršet až&nbsp;do&nbsp;konce měsíce.“ Načež ze&nbsp;sebe vydali drobnou porci ranního vzdechu, vznášejícího se&nbsp;pak ve&nbsp;formě kyselých nitek uvnitř vozidla. Vystoupil jsem o&nbsp;stanici dřív a&nbsp;vzal to&nbsp;zadem kolem kostela. Ve&nbsp;stínu kaštanu seděl na&nbsp;kufru trhan, škrábal se&nbsp;pod trikem a&nbsp;opakoval: „Nechte si&nbsp;zdarma změřit tuk, nechte si&nbsp;zdarma změřit tuk.“</span></p>
          <p class="chunk" data-nb-ref-number="55" data-nb-words="109" data-nb-chars="679"><span class="idea" data-nb-ref-number="55" id="idea55" data-nb-words="109" data-nb-chars="679">Psal jsem, přepisoval, vracel články přispěvatelům k&nbsp;přepsání, pak jsem to&nbsp;po&nbsp;nich stejně ještě předělával. Do&nbsp;toho jsem mluvil na&nbsp;holky a&nbsp;vyťukával nohama v&nbsp;sandálech komplikované rytmy. Vše plynulo bez příhod. Editor nemá na&nbsp;nějaké příhody čas, večer to&nbsp;zabalí, dopíjí, dojídá, užasle popochází. Pak mu&nbsp;někdo zavolá, jestli by&nbsp;nešel na&nbsp;panáka, on&nbsp;jde, sedí a&nbsp;rozkládá. Domů dorazí posledním metrem, snaží se&nbsp;usnout. Kolem páté vešla do&nbsp;redakce jako vždy uklízečka. Nikoho si&nbsp;nevšímala, nikdo si&nbsp;nevšímal jí. Sesypala papíry, vyluxovala. Nakrátko oškubaná, mladá, malá, kašlavá, neforemná. Když brala koš zpod mých nohou, úplně jsem cítil, jak mě&nbsp;nenávidí za&nbsp;to, že&nbsp;si&nbsp;tu&nbsp;sedím.</span></p>
        </section>
        <section>
          <p class="chunk" data-nb-ref-number="56" data-nb-words="15" data-nb-chars="97"><span class="idea" data-nb-ref-number="56" id="idea56" data-nb-words="15" data-nb-chars="97">„Vyber ňáký kino a&nbsp;budeme se&nbsp;dívat,“ navrhla Barunka, přičemž bojovala se&nbsp;sáčkem lískových jader.</span></p>
          <p class="chunk" data-nb-ref-number="57" data-nb-words="69" data-nb-chars="465"><span class="idea" data-nb-ref-number="57" id="idea57" data-nb-words="69" data-nb-chars="465">Přesunul jsem se&nbsp;k&nbsp;lepenkovým krabicím, zaplněným ohmatanými obaly, popsanými lajdáckými chlapskými verzálkami. Mnoho disků vězelo v&nbsp;potrhaných papírových obálkách, spousta se&nbsp;jich válela jen tak. Bylo znát, že&nbsp;v&nbsp;nich bývá pravidelně blouděno. Vybral jsem americký film z&nbsp;padesátých let, deklarovaný jako horor. Byl o&nbsp;pavoucích. Napřed byli malí, zato jich bylo jako máku. Lezli po&nbsp;okapech, po&nbsp;stromech, ale především žili na&nbsp;zapřenou vzadu v&nbsp;policích supermarketů.</span></p>
          <p class="chunk" data-nb-ref-number="58" data-nb-words="11" data-nb-chars="78"><span class="idea" data-nb-ref-number="58" id="idea58" data-nb-words="11" data-nb-chars="78">„Hanoběj zboží,“ podotkla Barunka, chroupající ořechy. „A&nbsp;za to&nbsp;přijde trest.“</span></p>
          <p class="chunk" data-nb-ref-number="59" data-nb-words="89" data-nb-chars="602"><span class="idea" data-nb-ref-number="59" id="idea59" data-nb-words="89" data-nb-chars="602">Členovci se&nbsp;postupně zvětšovali. Herečka otevřela dveře kůlny, zevnitř na&nbsp;ni&nbsp;kdosi hodil gumového noháče, ona do&nbsp;něho plácala. Čišelo z&nbsp;ní, že&nbsp;to&nbsp;pro ni&nbsp;byla navzdory směšnosti atrapy odporná chvilka. Poté se&nbsp;krajinou pohybovala už&nbsp;jenom jediná maketa, zato obrovská, a&nbsp;vytrvale cukala nohama. Učesaný muž vystoupil z&nbsp;limuzíny. Tarantule vyšla z&nbsp;lesa. Nic nepodnikala. Chlap vyndal pistoli, tvor absorboval střely bez povšimnutí. Mužovy nohy opustily trávník. Mezi rozpačitě tvarovanými kusadly se&nbsp;otevřela chlupatá vrátka a&nbsp;chlap byl vtažen. Bylo vidět, jak asistent zevnitř zabral. Příšera odkráčela.</span></p>
          <p class="chunk" data-nb-ref-number="60" data-nb-words="8" data-nb-chars="51"><span class="idea" data-nb-ref-number="60" id="idea60" data-nb-words="8" data-nb-chars="51">„Snad nevadí, že&nbsp;taky někdy mlčim,“ špitla Barunka.</span></p>
          <p class="chunk" data-nb-ref-number="61" data-nb-words="30" data-nb-chars="185"><span class="idea" data-nb-ref-number="61" id="idea61" data-nb-words="30" data-nb-chars="185">Na&nbsp;obrazovce se&nbsp;objevily létající talíře. Pořád tentýž film, disk jsme nevyměňovali. Přistály u&nbsp;lesa, otevřely se&nbsp;rampy a&nbsp;po nich vklouzly do&nbsp;světa další tarantule, rovnou už&nbsp;ty&nbsp;veliké.</span></p>
          <p class="chunk" data-nb-ref-number="62" data-nb-words="8" data-nb-chars="42"><span class="idea" data-nb-ref-number="62" id="idea62" data-nb-words="8" data-nb-chars="42">„Heleď,“ řekl jsem. „A&nbsp;mrkla ses mi&nbsp;teda?“</span></p>
          <p class="chunk" data-nb-ref-number="63" data-nb-words="52" data-nb-chars="305"><span class="idea" data-nb-ref-number="63" id="idea63" data-nb-words="52" data-nb-chars="305">„Mrkla, ale nic nemaj. Hlavní případ, kterej řešej, je&nbsp;tělo bez obli­čeje, který našli za&nbsp;Zličínem, chyt se&nbsp;toho někdo z&nbsp;radnice. Jinak samý loupežný přepadení, aktivista, co&nbsp;se&nbsp;udusil zvratkama, jedna střílečka a&nbsp;jeden pobodanej, ten a&nbsp;dva chlapi z&nbsp;lítačky jsou na&nbsp;tom blbě. Souvisí něco z&nbsp;toho s&nbsp;tebou?“</span></p>
          <p class="chunk" data-nb-ref-number="64" data-nb-words="3" data-nb-chars="20"><span class="idea" data-nb-ref-number="64" id="idea64" data-nb-words="3" data-nb-chars="20">Zavrtěl jsem hlavou.</span></p>
          <p class="chunk" data-nb-ref-number="65" data-nb-words="2" data-nb-chars="11"><span class="idea" data-nb-ref-number="65" id="idea65" data-nb-words="2" data-nb-chars="11">„Takže jo?“</span></p>
          <p class="chunk" data-nb-ref-number="66" data-nb-words="3" data-nb-chars="16"><span class="idea" data-nb-ref-number="66" id="idea66" data-nb-words="3" data-nb-chars="16">„Ne,“ řekl jsem.</span></p>
          <p class="chunk" data-nb-ref-number="67" data-nb-words="91" data-nb-chars="557"><span class="idea" data-nb-ref-number="67" id="idea67" data-nb-words="91" data-nb-chars="557">Uvědomil jsem si, že&nbsp;ji&nbsp;znám jen jako lehce ironickou bytost, která umí používat slova. Vůbec ji&nbsp;neznám, zčistajasna u&nbsp;ní bydlím a&nbsp;ke všemu to&nbsp;s&nbsp;ní řeším. Rojnice oblud postupovala obilným lánem k&nbsp;nic netušícímu městečku. Největší z&nbsp;nich zašlápla traktor i&nbsp;s&nbsp;vyjeveným traktoristou. Chlap se&nbsp;divil, až&nbsp;mu&nbsp;vypadl doutník. Tarantule se&nbsp;kymácely mezi domky a&nbsp;vyžíraly jejich obyvatele. Další systematicky bořila benzínovou pumpu, aby spolu s&nbsp;ní vybuchla. Nakonec se&nbsp;to&nbsp;vyřešilo, členovci zmizeli a&nbsp;do ulic se&nbsp;vracely rodinky. Na&nbsp;nebi se&nbsp;zjevila eskadra talířů.</span></p>
          <p class="chunk" data-nb-ref-number="68" data-nb-words="4" data-nb-chars="33"><span class="idea" data-nb-ref-number="68" id="idea68" data-nb-words="4" data-nb-chars="33">„Letěj pryč, chudinky,“ vzdychla.</span></p>
          <p class="chunk" data-nb-ref-number="69" data-nb-words="11" data-nb-chars="64"><span class="idea" data-nb-ref-number="69" id="idea69" data-nb-words="11" data-nb-chars="64">„To ale nebyl, jak si&nbsp;možná myslíš, špatnej biják,“ namítl jsem.</span></p>
          <p class="chunk" data-nb-ref-number="70" data-nb-words="7" data-nb-chars="36"><span class="idea" data-nb-ref-number="70" id="idea70" data-nb-words="7" data-nb-chars="36">„Mně se&nbsp;líbil, já&nbsp;ho&nbsp;viděla poprvý.“</span></p>
          <p class="chunk" data-nb-ref-number="71" data-nb-words="13" data-nb-chars="99"><span class="idea" data-nb-ref-number="71" id="idea71" data-nb-words="13" data-nb-chars="99">„Krása,“ horoval jsem. „Jednoduchý jak facka! Žádnej digitál, žádná podprahová špína, čistá iluze!“</span></p>
          <p class="chunk" data-nb-ref-number="72" data-nb-words="10" data-nb-chars="61"><span class="idea" data-nb-ref-number="72" id="idea72" data-nb-words="10" data-nb-chars="61">„Tak schválně, co&nbsp;všecko vydržíš,“ řekla a&nbsp;pustila další kus.</span></p>
          <p class="chunk" data-nb-ref-number="73" data-nb-words="82" data-nb-chars="454"><span class="idea" data-nb-ref-number="73" id="idea73" data-nb-words="82" data-nb-chars="454">Obraz nám nabídl opuštěnou garáž, osvětlené akvárko, v&nbsp;něm ryby. <em>Proč má&nbsp;Rejnok ty&nbsp;oči v&nbsp;nádrži na&nbsp;ryby?</em> podivil se&nbsp;chlap s&nbsp;ohonem a&nbsp;hleděl do&nbsp;akvária, na&nbsp;jehož dně se&nbsp;vznášely lidské bulvy. <em>Slídíš za&nbsp;mnou, Lou?</em> vystoupil zpoza bedny muž s&nbsp;dočista hranatou hlavou. <em>Hledám tě, Rejnoku,</em> řekl Lou, <em>nikdes nebyl. Měl jsem práci. Měl jsem o&nbsp;tebe starost. Lžeš,</em> pronesl Rejnok, <em>já a&nbsp;Anna jsme ti&nbsp;ukradený, jde ti&nbsp;pouze vo&nbsp;prachy!</em> dodal a&nbsp;chlapa s&nbsp;ohonem zabil.</span></p>
          <p class="chunk" data-nb-ref-number="74" data-nb-words="52" data-nb-chars="346"><span class="idea" data-nb-ref-number="74" id="idea74" data-nb-words="52" data-nb-chars="346">Do&nbsp;čehož Barunka mluvila, shýbala se, hledala sirky, pila, cosi vykládala. Seděl jsem v&nbsp;uklidňující, vše obalující akustické mlze. „A&nbsp;to si&nbsp;představ,“ říkala, „že tenhleten Tomáš dochází do&nbsp;ňákýho spolku, kde provozujou holotropní dejchání, do&nbsp;toho cucaj ňákej speciální spíd a&nbsp;ve finále si&nbsp;zasouvaj různý předměty do&nbsp;různejch tělesnejch otvorů.“</span></p>
          <p class="chunk" data-nb-ref-number="75" data-nb-words="8" data-nb-chars="46"><span class="idea" data-nb-ref-number="75" id="idea75" data-nb-words="8" data-nb-chars="46">„Do jakejch?“ zeptal jsem se. „A&nbsp;jakej Tomáš?“</span></p>
          <p class="chunk" data-nb-ref-number="76" data-nb-words="12" data-nb-chars="82"><span class="idea" data-nb-ref-number="76" id="idea76" data-nb-words="12" data-nb-chars="82">„Mě nikdy nepřizvali, tak naštěstí víc nevim. Jakej Tomáš, copak mě&nbsp;neposloucháš?“</span></p>
          <p class="chunk" data-nb-ref-number="77" data-nb-words="15" data-nb-chars="86"><span class="idea" data-nb-ref-number="77" id="idea77" data-nb-words="15" data-nb-chars="86">„Mě teď zajímá, co&nbsp;chce udělat Rejnok. Jak to, že&nbsp;stíháš sledovat tolik cílů zároveň?“</span></p>
          <p class="chunk" data-nb-ref-number="78" data-nb-words="10" data-nb-chars="81"><span class="idea" data-nb-ref-number="78" id="idea78" data-nb-words="10" data-nb-chars="81">„Ženský maj silnější provazec mezi hemisférama, lepší koordinaci,“ pochlubila se.</span></p>
          <p class="chunk" data-nb-ref-number="79" data-nb-words="25" data-nb-chars="128"><span class="idea" data-nb-ref-number="79" id="idea79" data-nb-words="25" data-nb-chars="128"><em>Sakra! Byli jsme tak blízko a&nbsp;ten chlap nám pláchnul!</em> pokračoval film. <em>Asi narazil na&nbsp;Rejnoka. Jo. A&nbsp;ten mu&nbsp;za&nbsp;to&nbsp;vytrh obě oči!</em></span></p>
          <p class="chunk" data-nb-ref-number="80" data-nb-words="6" data-nb-chars="38"><span class="idea" data-nb-ref-number="80" id="idea80" data-nb-words="6" data-nb-chars="38">„A&nbsp;jaký předměty používaj?“ nedalo mi.</span></p>
          <p class="chunk" data-nb-ref-number="81" data-nb-words="4" data-nb-chars="22"><span class="idea" data-nb-ref-number="81" id="idea81" data-nb-words="4" data-nb-chars="22">„Víc nebo míň vhodný.“</span></p>
          <p class="chunk" data-nb-ref-number="82" data-nb-words="4" data-nb-chars="18"><span class="idea" data-nb-ref-number="82" id="idea82" data-nb-words="4" data-nb-chars="18">„A&nbsp;ty míň vhodný?“</span></p>
          <p class="chunk" data-nb-ref-number="83" data-nb-words="16" data-nb-chars="96"><span class="idea" data-nb-ref-number="83" id="idea83" data-nb-words="16" data-nb-chars="96">„Mrkni se&nbsp;sám,“ sehnula se&nbsp;a&nbsp;s&nbsp;prasknutím v&nbsp;rameni vyjmula zpod postele středně velikou krabici.</span></p>
          <p class="chunk" data-nb-ref-number="84" data-nb-words="28" data-nb-chars="147"><span class="idea" data-nb-ref-number="84" id="idea84" data-nb-words="28" data-nb-chars="147"><em>Anno! Zabiju tě! Vím, že&nbsp;mě&nbsp;podvádíš!</em> oznámil Rejnok ulici. <em>Ááá,</em> <em>ááá! Buch! Ua, ua! Bž! Buch!</em> skočili na&nbsp;něj ze&nbsp;všech stran a&nbsp;už kopali a&nbsp;krváceli.</span></p>
          <p class="chunk" data-nb-ref-number="85" data-nb-words="46" data-nb-chars="325"><span class="idea" data-nb-ref-number="85" id="idea85" data-nb-words="46" data-nb-chars="325">Krabice obsahovala sadu nezdravě zbarvených nástavců. Seděli jsme vedle sebe na&nbsp;kanapátku, já&nbsp;ty&nbsp;předměty vytahoval a&nbsp;kladl je&nbsp;mezi nás. Ve&nbsp;světle stolní lampy se&nbsp;zjevovaly hnusně řasnaté medúzy, velké světélkující buřty, načervenalí nezmaři, všelijaké trychtýře, vývěvy, sežmolené kolíky a&nbsp;měchýře, ukončené madly a&nbsp;šiškami.</span></p>
          <p class="chunk" data-nb-ref-number="86" data-nb-words="7" data-nb-chars="40"><span class="idea" data-nb-ref-number="86" id="idea86" data-nb-words="7" data-nb-chars="40">„Měli by&nbsp;jít k&nbsp;psychiatrovi,“ řekl jsem.</span></p>
          <p class="chunk" data-nb-ref-number="87" data-nb-words="35" data-nb-chars="216"><span class="idea" data-nb-ref-number="87" id="idea87" data-nb-words="35" data-nb-chars="216">„Psychiatři jsou mezi nima dva, taky ňákej psychoanalytik, filmovej kritik, pár právníků, pár novinářů, znáš to. Dokumentujou si&nbsp;to&nbsp;na&nbsp;video, což je&nbsp;myslim na&nbsp;věci rajcuje zdaleka nejvíc, že&nbsp;se&nbsp;maj vzájemně v&nbsp;hrsti.“</span></p>
          <p class="chunk" data-nb-ref-number="88" data-nb-words="13" data-nb-chars="80"><span class="idea" data-nb-ref-number="88" id="idea88" data-nb-words="13" data-nb-chars="80">Jedna šištice reagovala na&nbsp;uchopení tím, že&nbsp;hvízdla. Odhodil jsem ji&nbsp;na&nbsp;koberec.</span></p>
          <p class="chunk" data-nb-ref-number="89" data-nb-words="9" data-nb-chars="60"><span class="idea" data-nb-ref-number="89" id="idea89" data-nb-words="9" data-nb-chars="60">„Netvrdila jsem, že&nbsp;jde vo&nbsp;sympatickej spolek,“ ohradila se.</span></p>
          <p class="chunk" data-nb-ref-number="90" data-nb-words="9" data-nb-chars="44"><span class="idea" data-nb-ref-number="90" id="idea90" data-nb-words="9" data-nb-chars="44"><em>Bž, bž, ááááá, ua, ua,</em> řezali do&nbsp;sebe herci.</span></p>
          <p class="chunk" data-nb-ref-number="91" data-nb-words="10" data-nb-chars="42"><span class="idea" data-nb-ref-number="91" id="idea91" data-nb-words="10" data-nb-chars="42">„A&nbsp;proč to&nbsp;máš u&nbsp;sebe ty?“ zeptal jsem se.</span></p>
          <p class="chunk" data-nb-ref-number="92" data-nb-words="12" data-nb-chars="73"><span class="idea" data-nb-ref-number="92" id="idea92" data-nb-words="12" data-nb-chars="73">„Tomáš to&nbsp;u&nbsp;mě přechodně deponoval kvůli ňáký žárlivce, se&nbsp;kterou bydlí.“</span></p>
          <p class="chunk" data-nb-ref-number="93" data-nb-words="13" data-nb-chars="70"><span class="idea" data-nb-ref-number="93" id="idea93" data-nb-words="13" data-nb-chars="70">„Teď by&nbsp;mohli přijít a&nbsp;najít nás tu&nbsp;s&nbsp;touhle zoologickou,“ napadlo mě.</span></p>
          <p class="chunk" data-nb-ref-number="94" data-nb-words="32" data-nb-chars="208"><span class="idea" data-nb-ref-number="94" id="idea94" data-nb-words="32" data-nb-chars="208">„Voni tak rychlý nebejvaj, neboj,“ řekla a&nbsp;vložila mi&nbsp;studené, příjemným způsobem kostnaté ruce do&nbsp;dlaní. „Nejdřív tak za&nbsp;tejden. Právě jsme se&nbsp;dostali na&nbsp;maximum tělesnýho kontaktu mezi náma,“ upozornila mě.</span></p>
          <p class="chunk" data-nb-ref-number="95" data-nb-words="15" data-nb-chars="95"><span class="idea" data-nb-ref-number="95" id="idea95" data-nb-words="15" data-nb-chars="95">Zahříval jsem jí&nbsp;hrábě a&nbsp;přemýšlel, co&nbsp;bych asi dělal, kdyby do­opravdy přišli. Pozdravil bych.</span></p>
          <p class="chunk" data-nb-ref-number="96" data-nb-words="21" data-nb-chars="134"><span class="idea" data-nb-ref-number="96" id="idea96" data-nb-words="21" data-nb-chars="134">„Náhodný potyčky maj značný procento objasněnosti,“ těšila mě, „pokud šlo vo&nbsp;potyčku a&nbsp;byla náhodná. Popovídat si&nbsp;vo&nbsp;tom asi nechceš.“</span></p>
          <p class="chunk" data-nb-ref-number="97" data-nb-words="1" data-nb-chars="5"><span class="idea" data-nb-ref-number="97" id="idea97" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="98" data-nb-words="10" data-nb-chars="56"><span class="idea" data-nb-ref-number="98" id="idea98" data-nb-words="10" data-nb-chars="56">„Jak ses při svý povaze moh k&nbsp;něčemu takovýmu připlíst?“</span></p>
          <p class="chunk" data-nb-ref-number="99" data-nb-words="7" data-nb-chars="45"><span class="idea" data-nb-ref-number="99" id="idea99" data-nb-words="7" data-nb-chars="45">„Nemám chuť vo&nbsp;tom mluvit, večeřelas dneska?“</span></p>
          <p class="chunk" data-nb-ref-number="100" data-nb-words="3" data-nb-chars="18"><span class="idea" data-nb-ref-number="100" id="idea100" data-nb-words="3" data-nb-chars="18">„Nemám chuť jíst.“</span></p>
          <p class="chunk" data-nb-ref-number="101" data-nb-words="9" data-nb-chars="43"><span class="idea" data-nb-ref-number="101" id="idea101" data-nb-words="9" data-nb-chars="43">„Tak já&nbsp;si&nbsp;du&nbsp;vzít svuj prášek,“ řekl jsem.</span></p>
          <p class="chunk" data-nb-ref-number="102" data-nb-words="17" data-nb-chars="107"><span class="idea" data-nb-ref-number="102" id="idea102" data-nb-words="17" data-nb-chars="107"><em>Nicku!</em> znělo za&nbsp;mnou z&nbsp;pokoje, <em>Majku! Nicku! Majku! Nicku! Dejchej, Majku, dejchej, sakra! Prosím! Snaž se!</em></span></p>
          <p class="chunk" data-nb-ref-number="103" data-nb-words="14" data-nb-chars="74"><span class="idea" data-nb-ref-number="103" id="idea103" data-nb-words="14" data-nb-chars="74">„To jsou hrozný filmy, co&nbsp;tady máš,“ dodal jsem ze&nbsp;svého přístelku do&nbsp;tmy.</span></p>
          <p class="chunk" data-nb-ref-number="104" data-nb-words="7" data-nb-chars="47"><span class="idea" data-nb-ref-number="104" id="idea104" data-nb-words="7" data-nb-chars="47">„Vida, jaks vobrátil,“ odpověděla mi&nbsp;z&nbsp;postele.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>