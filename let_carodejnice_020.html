<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="15\. Modelo">
    <meta name="apple-mobile-web-app-capable" content="yes">
    <title>15. Modelo</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_019.html">
    <link rel="next" href="./let_carodejnice_021.html">
    <meta name="nb-order" content="16">
    <link rel="self" href="let_carodejnice_020.html">
    <meta name="nb-identifier" content="hakl-let-carodejnice-aneb-civilni-dobrodruzstvi-44b121b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1241" data-nb-chars="7782">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">15. Modelo</span></h1>
        <section>
          <p class="chunk" data-nb-ref-number="2" data-nb-words="188" data-nb-chars="1235"><span class="idea" data-nb-ref-number="2" id="idea2" data-nb-words="188" data-nb-chars="1235">Kontinent pokrývaly mraky. V&nbsp;mezerách mezi nimi byla k&nbsp;vidění zvrásněná údolí a&nbsp;rozbrázděné hřbety, ovinuté meandrujícími silničkami a&nbsp;stezkami. Dveře letištní haly mě&nbsp;vypustily na&nbsp;chodník a&nbsp;já se&nbsp;rozhlédl. A&nbsp;v&nbsp;tu chvíli se&nbsp;mi&nbsp;rozsypal celý dosavadní systém. Od&nbsp;mládí jsem hrál nepřetržitě sám se&nbsp;sebou nevinnou hru, spočívající ve&nbsp;škatulkování příslušnic populace do&nbsp;kategorií a&nbsp;podsekcí, do&nbsp;nebíček a&nbsp;do pekel o&nbsp;mnoha kruzích a&nbsp;patrech, souviselo to, zjednodušeně řečeno, se&nbsp;sexem a&nbsp;šlo o&nbsp;úplnou ztrátu času. A&nbsp;tenhle zacyklený strojek se&nbsp;mi&nbsp;tu&nbsp;na&nbsp;fleku zavařil a&nbsp;navždycky za­dřel. Okovy spadly. Město bylo přeplněno bezchybně tvarovanými, klidnými, fenomenálně přezíravými krasavicemi. Nastoupil jsem do&nbsp;prvního busu a&nbsp;vystoupil v&nbsp;horní části rozlehlého náměstí. Jeho prostředkem postupoval vzhůru hustý dav. Mával prapory, houpal se, vyhazoval k&nbsp;nebi les rukou, skandoval. Posadil jsem se&nbsp;na&nbsp;židli, jež patřila, stejně jako zbytek zahrádky pod platanem, pohyblivému chlapíkovi, a&nbsp;objednal si&nbsp;brandy. Demonstrace se&nbsp;valila kolem. Ti&nbsp;se&nbsp;bušili v&nbsp;hruď, tamti hrozili nebesům, za&nbsp;nimi mlčky rázoval šik vychrtlých pánů v&nbsp;chocholatých stejnokrojích. Pak šla jakoby sama pro sebe vřeštící dechovka. Megafony, řev. Další vlna flagelantů.</span></p>
          <p class="chunk" data-nb-ref-number="3" data-nb-words="180" data-nb-chars="1138"><span class="idea" data-nb-ref-number="3" id="idea3" data-nb-words="180" data-nb-chars="1138">Když to&nbsp;pominulo, vyrazil jsem na&nbsp;obhlídku. Lezl jsem uličkami jako kocour po&nbsp;okapech, usedal na&nbsp;okraje kašen a&nbsp;vyvracel si&nbsp;krk. Nade mnou se&nbsp;proplétaly věže, nakřáplé kupole, krkolomně kroucené komíny, hradby, roury, minarety a&nbsp;napůl utržené filigránské balkóny a&nbsp;lávky. Koruny statných listnáčů byly obsazeny tunami hřmotících holubů, kteří žuchli na&nbsp;dlažbu, kdykoliv se&nbsp;odněkud vykutálel drobek. Z&nbsp;tlamy katedrály se&nbsp;vyhrnula svatba, podporovaná válečným dýmem kadidel a&nbsp;hukotem varhan. Z&nbsp;davu se&nbsp;vydělil kolenatý hošík, došel ke&nbsp;mně, sedícímu na&nbsp;trusem potažené lavičce, a&nbsp;předal mi&nbsp;celofánový sáček. Vyrobil jsem na&nbsp;tváři úsměv, jenže to&nbsp;už&nbsp;pochodoval zpátky. V&nbsp;pytlíku byly suché, tvrdé fíky. K&nbsp;moři jsem se&nbsp;ani nedostal, pokaždé jsem ho&nbsp;minul. Vyhledal jsem příslušný hotel, přihlásil se, vyjel zdviží, odemkl. Pokoj byl prosycen voňavkou takového kalibru, až&nbsp;to&nbsp;podsouvalo tezi, že&nbsp;zde některý host zůstal déle, než měl, nakonec se&nbsp;to&nbsp;nemůže nestávat. Puch rozkladu, přeřvaný kanystrem růžové esence. Hodil jsem saky do&nbsp;skříně a&nbsp;vypadl. Obešel jsem tři bloky, dal si&nbsp;víno a&nbsp;rybičky a&nbsp;šel spát. Nic nepomohlo, že&nbsp;byla okna dokořán.</span></p>
          <p class="chunk" data-nb-ref-number="4" data-nb-words="118" data-nb-chars="689"><span class="idea" data-nb-ref-number="4" id="idea4" data-nb-words="118" data-nb-chars="689">Dopoledne jsem jel hledat adresu, kde jsem se&nbsp;měl zúčastnit zahájení. Našel jsem skleněný dům, v&nbsp;něm chodby, na&nbsp;nich činorodé, nepředpojaté lidi. Díky nim jsem nalezl sál číslo 19. V&nbsp;lavicích auly seděla padesátka účastníků. Na&nbsp;pódiu křesla, v&nbsp;nich muži jako z&nbsp;reklamy na&nbsp;camembert a&nbsp;sebejisté ženy. Jedna z&nbsp;nich hovořila do&nbsp;mikrofonu. „Vítáme pana toho a&nbsp;toho z&nbsp;Prahy,“ trefila se, „jaká byla cesta?“ Řekl jsem, že&nbsp;krásná, zapleskali mi&nbsp;a&nbsp;mluvilo se&nbsp;dál. Překvapení přišlo, když nás závěrem vyzvali, zda bychom mohli chodit po&nbsp;jednom na&nbsp;pódium a&nbsp;malinko o&nbsp;sobě poreferovat. Ti&nbsp;přede mnou říkali, kolik mají bratrů, sester, kde všichni studují a&nbsp;jak jsou rádi, že&nbsp;to&nbsp;mohou říci právě tady.</span></p>
          <p class="chunk" data-nb-ref-number="5" data-nb-words="122" data-nb-chars="778"><span class="idea" data-nb-ref-number="5" id="idea5" data-nb-words="122" data-nb-chars="778">Přes mikrofon jsem spatřil ty, s&nbsp;nimiž budu muset dva týdny nějak vycházet. Dvě řady zdvořilých hochů s&nbsp;podivně křivým šklebem. Zuřivě hledícího brontosaura s&nbsp;výbušně plavým plnovousem. Bláznivě mladé holky. Jakési Egypťany v&nbsp;brokátu. Černošku s&nbsp;vlasy až&nbsp;na&nbsp;zem. Tvarohovou děvu s&nbsp;úzkou tváří, která si&nbsp;dělala bez přestání poznámky. Poskládal jsem symbolistický kec o&nbsp;horských pěšinách, co&nbsp;se&nbsp;po&nbsp;nich chodilo tak dlouho, že&nbsp;jsou vidět až&nbsp;z&nbsp;oběžné dráhy. Po&nbsp;mně přiskákala na&nbsp;plato kávová holčina, rozházela náruč úsměvů a&nbsp;oznámila plynně portugalsky, že&nbsp;zrovínka přiletěla z&nbsp;Méšiku. Portugalsky tu&nbsp;mluvili, jak mi&nbsp;docházelo, všichni. Možná to&nbsp;byla podmínka, pokud ne&nbsp;dokonce cíl. Nějaký v&nbsp;podstatě jazykový pobyt. Což moje přiožralá pražská šéfka přehlédla. Jako vždy, šup, šup.</span></p>
          <p class="chunk" data-nb-ref-number="6" data-nb-words="193" data-nb-chars="1197"><span class="idea" data-nb-ref-number="6" id="idea6" data-nb-words="193" data-nb-chars="1197">Obdrželi jsme rozpis akcí a&nbsp;byli z&nbsp;jedné vody zváni na&nbsp;zahajovací párty, kde jsem se&nbsp;pokusil navázat kontakt s&nbsp;mexickou dívkou. Byla plná medových zámlk, stačila mi&nbsp;jen říct, že&nbsp;je&nbsp;ve&nbsp;skutečnosti z&nbsp;Kuby a&nbsp;že se&nbsp;všichni pleteme. Pak vyskočila a&nbsp;šla tančit, já&nbsp;seděl. Poté jsem si&nbsp;nad stolem s&nbsp;naaranžovanými potravinami potykal s&nbsp;vousatým titánem. Zajímalo ho, jestli poslouchám Front Line Assembly. Znám-li ty&nbsp;jehličky a&nbsp;dráty, tyčinky, fólie, plíšky, ty&nbsp;gigabytové rákosiny. Znám-li to&nbsp;prodírání křehkým kovovým roštím. „A&nbsp;jak dobře!“ přisvědčil jsem. Zabzučeli jsme si&nbsp;pár motivů. Tlusťoch překrásně tence cvakal vidličkami o&nbsp;mísu, o&nbsp;konvici, ťukal do&nbsp;sklenic a&nbsp;talířů. K&nbsp;tomu buchal loktem do&nbsp;zdi, až&nbsp;sádrokarton duněl. <em>Lies and lust and hate, in&nbsp;the end iťs too late,</em> frázoval. Já&nbsp;bučel základní melodii. Všichni se&nbsp;k&nbsp;nám pootočili. Možná by&nbsp;nás teď i&nbsp;vzali mezi sebe, když jsme takhle funny. Jenže my&nbsp;už&nbsp;měli onačejší zábavičku, dávali jsme dohromady seznam alb včetně kompilací. Re-wind, Implode, Corroded Disorder, vyjmenovávání mi&nbsp;vyhovovalo. Když jsme skončili, mávl jsem na&nbsp;něj a&nbsp;šel jsem pryč. „Bruf!“ pozdravil, sroloval plát masa, otevřel chlebárnu, vložil a&nbsp;rozhýbal slunný plnovous.</span></p>
          <p class="chunk" data-nb-ref-number="7" data-nb-words="176" data-nb-chars="1063"><span class="idea" data-nb-ref-number="7" id="idea7" data-nb-words="176" data-nb-chars="1063">Ráno jsem se&nbsp;z&nbsp;voňavého pokoje odhlásil a&nbsp;vypravil se&nbsp;shánět jiný bivak. Hotýlek vedle hotýlku, vybral jsem si&nbsp;ten, před kterým mě&nbsp;přepadla škytavka. Ulice se&nbsp;jmenovala Rua das Portas de&nbsp;Santo Antão, taková naše Zlatá ulička, jen delší a&nbsp;víc rybích ocasů na&nbsp;zemi. Penzión se&nbsp;nazýval Modelo. Dole síň, z&nbsp;níž vedly vzhůru nevídaně strmé schody. Stoupal jsem po&nbsp;nich a&nbsp;přidržoval se&nbsp;nejohmatanějšího ze&nbsp;všech zábradlí. Nahoře četla černá recepční s&nbsp;pochybovačně vysunutým rtem Elle. Ptal jsem se&nbsp;po&nbsp;volném roomu. „Look,“ houkla vlahým hlasem a&nbsp;vtiskla mi&nbsp;do&nbsp;ruky klíč. Postel, skříň, umyvadlo. Lehl jsem si, vstal a&nbsp;šel oznámit, že&nbsp;zůstanu. „Yes,“ řekla, otevřela knihu hostů, vědoucně se&nbsp;usmála a&nbsp;uchopila časopis. Vyvěsil jsem hadry na&nbsp;ramínka a&nbsp;postál na&nbsp;balkóně, pod nímž nějací Galové polykali talíře krevet. Krkali, trumfovali se, repetili. Ulice končila v&nbsp;dálce vítězným obloukem, za&nbsp;nímž se&nbsp;už&nbsp;zdálo být moře, respektive říční ústí. Co&nbsp;na&nbsp;mě&nbsp;udělalo silný dojem, bylo nebe. Zelené slunce na&nbsp;zelené obloze, klobouk dolů. Pyšné střechy a&nbsp;nad nimi zvonec ticha.</span></p>
          <p class="chunk" data-nb-ref-number="8" data-nb-words="65" data-nb-chars="423"><span class="idea" data-nb-ref-number="8" id="idea8" data-nb-words="65" data-nb-chars="423">První nocleh byl rychlý. V&nbsp;šuplíku nočního stolku jsem nalezl leták s&nbsp;Che Guevarou. Připevnil jsem ho&nbsp;nad postel. Co, ty&nbsp;bolševiku. Nestane se&nbsp;z&nbsp;člověka manekýn jen tak mimochodem, to&nbsp;mi&nbsp;nevykládej, ty&nbsp;jezukriste mazochistická, střelbyschopná. Ušiki miky, řekl jsem mu. Ušiki miky by&nbsp;řekla Barunka. Ulehl jsem. Na&nbsp;stropě nad mým břichem seděl rozměrný brouk. Vzal jsem slovník a&nbsp;nalistoval: <em>escaravelho, insecto coleóptero.</em></span></p>
          <p class="chunk" data-nb-ref-number="9" data-nb-words="9" data-nb-chars="64"><span class="idea" data-nb-ref-number="9" id="idea9" data-nb-words="9" data-nb-chars="64">„Ty jsi iškaravélju,“ oslovil jsem ho. „Ézum inséktu koleóptru!“</span></p>
          <p class="chunk" data-nb-ref-number="10" data-nb-words="72" data-nb-chars="457"><span class="idea" data-nb-ref-number="10" id="idea10" data-nb-words="72" data-nb-chars="457">Zašermoval tykadly, ale nehnul se. Nechal jsem ho&nbsp;být a&nbsp;usnul jsem. Vzbudil mě&nbsp;jakýsi z&nbsp;dáli přicházející ruch. Třískavé rány, povyk. Šarvátka skákajícího a&nbsp;řvoucího gangu s&nbsp;policií. Občanská válka, převrat, lynč, tak to&nbsp;znělo. Ryk, snad i&nbsp;výstřely. Zjitřené halekání, vzteklý bezdechý smích. Obalen dekou jsem stál a&nbsp;civěl z&nbsp;okna. Domy měly barvu telecího masa, dlažba se&nbsp;mastně leskla. Povyk dorazil pod okno. Prachobyčejní popeláři. <em>Bom dia,</em> dobré jitro.</span></p>
          <p class="chunk" data-nb-ref-number="11" data-nb-words="116" data-nb-chars="728"><span class="idea" data-nb-ref-number="11" id="idea11" data-nb-words="116" data-nb-chars="728">Odporoučel jsem se&nbsp;na&nbsp;první přednášku. Našel jsem prosklenou budovu, usadil se&nbsp;v&nbsp;aule, rozdal dvě tři kývnutí. Kamarád, co&nbsp;taky poslouchá FLA, chyběl. Po&nbsp;pódiu běhal neúnavně drnčící kozlík s&nbsp;pichlavou bradkou a&nbsp;něco vykládal, objasňoval. Říkal něco jako: „Média jsou víc než kdy předtím kolektivním dílem, práce v&nbsp;nich však paradoxně vyžaduje upřímné a&nbsp;vášnivé fanatiky individua­lismu.“ Seděl jsem, poslouchal, sledoval video a&nbsp;bylo mi&nbsp;jasné, že&nbsp;se&nbsp;z&nbsp;toho brzy vyvléknu. Byl jsem zvědav, jak. Žádné lži, pokud možno. Trochu čestně. Třeba bych mohl zrovna takhle sedět, studovat profil mexické dívky, potom malounko zívnout, zvednout se, odejít a&nbsp;už se&nbsp;nevrátit. Nechal jsem na&nbsp;desce otevřený prázdný blok, zvedl jsem se&nbsp;a&nbsp;šel.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>