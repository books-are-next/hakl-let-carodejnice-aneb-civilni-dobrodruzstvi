<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5\. Kouř a&nbsp;smích">
    <meta name="apple-mobile-web-app-capable" content="yes">
    <title>5. Kouř a&nbsp;smích</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_009.html">
    <link rel="next" href="./let_carodejnice_011.html">
    <meta name="nb-order" content="6">
    <link rel="self" href="let_carodejnice_010.html">
    <meta name="nb-identifier" content="hakl-let-carodejnice-aneb-civilni-dobrodruzstvi-b597673">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1911" data-nb-chars="11545">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="15"><span class="idea" data-nb-ref-number="1" id="idea1" data-nb-words="4" data-nb-chars="15">5. Kouř a&nbsp;smích</span></h1>
        <section>
          <p class="chunk" data-nb-ref-number="2" data-nb-words="119" data-nb-chars="716"><span class="idea" data-nb-ref-number="2" id="idea2" data-nb-words="119" data-nb-chars="716">Od&nbsp;momentu, kdy jsem vytáhl paty od&nbsp;Baruny, mi&nbsp;začaly ty&nbsp;její zkřenčelé bijáky z&nbsp;bedny chybět. Zakoupil jsem tedy velký LCD panel, umístil ho&nbsp;doma na&nbsp;stůl k&nbsp;oknu, připojil počítač, stáhl DVD player, hotovo. Mohl jsem vyplout vstříc tekutým světům. Vrátit se&nbsp;do&nbsp;království obrazů. Můj první pokus se&nbsp;odehrál malinko při zdi&nbsp;– objevil jsem v&nbsp;bazaru Formanova <em>Amadea.</em> Akademické paradoxy, belhání tlustou čarou obtažených karikatur, nepěkná podívaná. Přesto jsem se&nbsp;při scéně z&nbsp;Dona Giovanniho hihňal nejméně pět minut blahem. Příští den jsem si&nbsp;šel cestou z&nbsp;rachoty pro další várku, <em>Zabiják Iči</em> a&nbsp;Rafelsonovy <em>Malé životní etudy. Iči</em> letěl ten večer do&nbsp;koše, svižný film, ale na&nbsp;mě&nbsp;moc japonský, <em>Etudy</em> jsem si&nbsp;ponechal.</span></p>
          <p class="chunk" data-nb-ref-number="3" data-nb-words="217" data-nb-chars="1269"><span class="idea" data-nb-ref-number="3" id="idea3" data-nb-words="217" data-nb-chars="1269">A&nbsp;tak to&nbsp;pokračovalo. Nejraději jsem to&nbsp;měl v&nbsp;Bontonu na&nbsp;Můstku, tam nás takových bylo! Výrazněji jsem si&nbsp;oblíbil dva stálé zákazníky, nakrátko ostříhanou útlou paní, ta&nbsp;si&nbsp;vybírala obaly s&nbsp;disky tak, že&nbsp;ke&nbsp;každému přičichla. Rozhlédla se, natolik mimo zase nebyla, pak ňuchla jako lasice a&nbsp;už věděla. Něco se&nbsp;jí&nbsp;páčilo, něco míň, s&nbsp;prázdnou neodešla nikdy. A&nbsp;hřmotného kníratého chlapa v&nbsp;safari klobouku, který se&nbsp;s&nbsp;vystavenými tituly pravidelně hádal, vkládaje zkušenou hubou tu&nbsp;i&nbsp;tam anglosaské frázičky. Jestli chtěl působit jako někdo, kdo strávil půl života v&nbsp;Austrálii, dařilo se&nbsp;mu&nbsp;to&nbsp;dokonale. Stával nad originálními edicemi bez české podpory, probíral se&nbsp;jimi, až&nbsp;se&nbsp;stojan kymácel, a&nbsp;zvichřeně komentoval: „Có? <em>Krátký film o&nbsp;zabíjení</em> čtrnáct set korun, vy&nbsp;mamrdi? You bastards? Ó&nbsp;by&nbsp;nešlo. Á&nbsp;todle, got you! Ó&nbsp;by&nbsp;šlo! Loď ahoj!“ Jakmile skončil, postavil jsem se&nbsp;na&nbsp;jeho místo a&nbsp;hledal, dokud jsem nenašel. <em>Kieślowski is&nbsp;a&nbsp;master, and he&nbsp;has never made a&nbsp;better film than this,</em> v&nbsp;tom se&nbsp;všichni zázračně shodují. Vrátil jsem ho&nbsp;ale, za&nbsp;ty&nbsp;prachy, to&nbsp;zešíleli. Dal jsem ho&nbsp;víc dozadu, do&nbsp;nepříslušné přihrádky, trochu se&nbsp;záměrem. Když v&nbsp;ní příští den pořád čekal, rychle jsem se&nbsp;ho&nbsp;ujal. Muž v&nbsp;klobouku si&nbsp;právě odnášel koňáckým krokem k&nbsp;pokladně plný košík.</span></p>
          <p class="chunk" data-nb-ref-number="4" data-nb-words="223" data-nb-chars="1397"><span class="idea" data-nb-ref-number="4" id="idea4" data-nb-words="223" data-nb-chars="1397">Mechanika disk olízla a&nbsp;roztočila. A&nbsp;já sledoval film o&nbsp;amatérském zabíjení jednotlivce jednotlivcem, kde je&nbsp;předem dáno, že&nbsp;to&nbsp;bude muset dořešit profík, stát. K&nbsp;nepřežití dlouho trvá, než se&nbsp;vražděný pustí i&nbsp;posledního kořínku. Musí se&nbsp;provazem, kusem trubky, nakonec kamenem. Zato pak už&nbsp;to&nbsp;jde šupem. Tu&nbsp;civí zeměměřič, tam skřípe strejda na&nbsp;kole, projede vlak. Všichni vidí kousíček něčeho a&nbsp;nevědí, čeho, ale když se&nbsp;jich šiml zeptá, vzpomenou si, žádná věda. V&nbsp;nejneutěšenějším ze&nbsp;všech možných rán se&nbsp;otevírají pancéřová vrata. Plešatý muž v&nbsp;konfekčním obleku se&nbsp;zdraví se&nbsp;stráží, jde po&nbsp;nádvoří. Mladý delikvent nechce přestat hovořit s&nbsp;nevkusně rozechvělým advokátem, protože je&nbsp;to&nbsp;poslední událost, která ho&nbsp;dělí od&nbsp;startu. <em>Tam pod lesem byla taková louka,</em> drkotá. <em>V&nbsp;mých věcech, oni vám je&nbsp;dají, je&nbsp;ústřižek od&nbsp;fotografa. Měl jsem takovou fotku, byla pomačkaná.</em> Dvě patra nad nimi zvedají velitel věznice s&nbsp;prokurátorem stará těla z&nbsp;křesel, čaj dopit, sako dopnuto. A&nbsp;jede to, drž ho, otvírej, drž, jméno, datum narození, ruce, pusť, tahej, ještě tahej, dost! Plešatý muž hlásí konec výkonu. Sedmdesátá léta. Biják, nic víc. Přesto jsem musel vložit pod jazyk půldruhého stilnoxu, abych trefil zpátky do&nbsp;lesa spokojených, jen obvyklými obsesemi trápených spících. Kromě těch svědků, co&nbsp;jsou všude, mě&nbsp;zneklidnilo konstatování, že&nbsp;smrt je&nbsp;v&nbsp;první řadě rituál. Čím složitější, tím lepší.</span></p>
          <p class="chunk" data-nb-ref-number="5" data-nb-words="28" data-nb-chars="175"><span class="idea" data-nb-ref-number="5" id="idea5" data-nb-words="28" data-nb-chars="175">Nicméně stěžejní nápad přišel o&nbsp;něco později. Nabízelo se&nbsp;to&nbsp;samo, spojit to. Nadrobil jsem zelenou do&nbsp;másla, rozklepl vejce, spolykal a&nbsp;počkal. Otočil jsem křeslo k&nbsp;monitoru.</span></p>
          <p class="chunk" data-nb-ref-number="6" data-nb-words="220" data-nb-chars="1383"><span class="idea" data-nb-ref-number="6" id="idea6" data-nb-words="220" data-nb-chars="1383"><em>Nosferatu, symfonie hrůzy.</em> Hned v&nbsp;úvodu jsem musel až&nbsp;zahulákat dojetím při pohledu na&nbsp;bezmála devadesát let staré německé koťátko, honící tlapkou klubíčko, přidržované smějící se&nbsp;zubatou Gretou. Mládenec přiskáče zahradou a&nbsp;rve celým tělem trsy květin pro svou milou. Záclony svítí, jako by&nbsp;hořely. Hyenovitý realitní agent Knock. Alexander Granach se&nbsp;jmenoval herec, nebyl jsem líný mrknout zpátky do&nbsp;titulků. Divné klikyháky ťukají na&nbsp;dveře. Ďas chce k&nbsp;bydlení pěkný zpustlý dům! Dům, co&nbsp;se&nbsp;kácí ke&nbsp;straně s&nbsp;celou ulicí, pokud možno! Nestačí, že&nbsp;město samo vyhlíží jako sestavené z&nbsp;šuplíků! A&nbsp;tak mladík v&nbsp;tříposchoďové čepici sedá na&nbsp;koníka, bodaje ho&nbsp;směrem k&nbsp;polámaným Karpatům. Pasekou se&nbsp;mu&nbsp;šoupe vstříc kočí s&nbsp;výřím pohledem. Kočár se&nbsp;šine po&nbsp;mezích jako splašená hrobka. To, co&nbsp;hýbá nohama pod houněmi, snad ani nejsou koně, do&nbsp;frasa, to&nbsp;jsou spíš kočky! Ze&nbsp;tmy průchodu cupitá v&nbsp;lakýrkách vytřeštěný majordomus v&nbsp;záhrobním čepci, ruce přes prsa jako družička. Morousovo gesto mi&nbsp;nečekaně ostře připomíná, jak se&nbsp;kdysi tváříval můj děda, když lstivě špulil mastné rty, spokojen s&nbsp;nedělním obědem. Zakrákal jsem, abych zaplašil vzpomínku. A&nbsp;už se&nbsp;amant potácí v&nbsp;horečce polomem, zatímco krvesos letí k&nbsp;městu v&nbsp;břiše brigy. Plachetnice má&nbsp;nového kapitána, haj! Paviánští námořníci s&nbsp;pupky převázanými špagátem poulí oči v&nbsp;nejhrubším děsu, jakého byli špíleři tenkrát schopni.</span></p>
          <p class="chunk" data-nb-ref-number="7" data-nb-words="153" data-nb-chars="907"><span class="idea" data-nb-ref-number="7" id="idea7" data-nb-words="153" data-nb-chars="907">Do&nbsp;toho mi&nbsp;začala baba Krtková zametat pod otevřeným oknem dvůr. Zvýšené přízemí, měl jsem po&nbsp;radosti. Nemohl jsem se&nbsp;dál řehtat, pískat a&nbsp;mečet druhý hlas ke&nbsp;kloktavé hudbě. Nahlížel jsem přes parapet, jak uklízečka víří prach, jak nabírá lopatkou týden starého holuba. Jak si&nbsp;něco drmolí a&nbsp;pink, pernatec letí na&nbsp;sousední dvůr. Dřív nám tahle ženská prodávala pod rukou hroudy zmrzlých kuřat a&nbsp;krůtích křídel, její sestra makala v&nbsp;kombinátu. Musel jsem do&nbsp;nich vždycky kladivem a&nbsp;dlátem, aby se&nbsp;vešly do&nbsp;mrazáku. Normálně k&nbsp;ní chodila Erika, moje bývalá. Jednou nějak nemohla, musel jsem já. Tahle megera mi&nbsp;otevřela v&nbsp;kombiné a&nbsp;zvala mě, ať&nbsp;jdu dál. Popošel jsem dovnitř a&nbsp;tam ležel na&nbsp;kanapi sám prototyp autobusáka, na&nbsp;čele zrcadlovky, na&nbsp;břiše popelník, strniště, nátělník, a&nbsp;koukal na&nbsp;mě&nbsp;jako na&nbsp;někoho, komu by&nbsp;rád přerazil vaz. Převzal jsem těžkou igelitku, zaplatil, mrcha se&nbsp;uchechtla a&nbsp;já padal.</span></p>
          <p class="chunk" data-nb-ref-number="8" data-nb-words="97" data-nb-chars="568"><span class="idea" data-nb-ref-number="8" id="idea8" data-nb-words="97" data-nb-chars="568">Film končí, prší fleky a&nbsp;kazy. Hrbatec zírá při měsíci z&nbsp;okna na&nbsp;dámu. A&nbsp;jedině až&nbsp;v&nbsp;té závěrečné scéně je&nbsp;o&nbsp;třídu lepší Klaus Kinski, který si&nbsp;to&nbsp;zahrál sedmapadesát let po&nbsp;Schreckovi. Jak se&nbsp;válí ve&nbsp;sloupu ranního světla pod postelí jako zničená hračka, Herzoga jsem koupil a&nbsp;viděl předevčírem. <em>Felix W.&nbsp;Murnau,</em> vyťukal jsem ještě. Z&nbsp;nejasného snímku na&nbsp;mě&nbsp;pohlédla nekonfliktní tvář s&nbsp;umíněnými ústy. Létal v&nbsp;první světové jako bojový pilot, dozvěděl jsem se. Pak jsem projel Oravský hrad, kde se&nbsp;točilo. Nádvoříčko, kde vítal vampýr hosta, zůstalo téměř beze změn.</span></p>
          <p class="chunk" data-nb-ref-number="9" data-nb-words="82" data-nb-chars="515"><span class="idea" data-nb-ref-number="9" id="idea9" data-nb-words="82" data-nb-chars="515">Krtková dozametala, bouchla dveřmi. Na&nbsp;zemi po&nbsp;ní&nbsp;zůstalo šest úhledných hromad svinčíku. V&nbsp;tu ránu u&nbsp;nich přistála straka. Zvědavě přihopkala k&nbsp;první kupce, pustila se&nbsp;do&nbsp;ní&nbsp;zobákem, křídly. Rozmetala ji, rozházela, roztahala. Zbylých pět stihl stejný osud. Křáp, baba znovu na&nbsp;scéně, tlačí plastový kontejner na&nbsp;kolečkách. A&nbsp;vidí&nbsp;– dílo zmařeno. Číhá, sliní prst. Kontroluje okna. <em>Se</em> <em>můžu vysssrat,</em> <em>syčí</em>_._ Zabila by. Ale musí se&nbsp;dát opět do&nbsp;díla. Pachatel kmitá ocáskem na&nbsp;zdi, tajemství však zůstane tajemstvím.</span></p>
          <p class="chunk" data-nb-ref-number="10" data-nb-words="46" data-nb-chars="306"><span class="idea" data-nb-ref-number="10" id="idea10" data-nb-words="46" data-nb-chars="306">Došlo mi, že&nbsp;jsem objevil nového, prudce zajímavého koníčka. Oslnila mě&nbsp;možnost vidět film optikou zvýšené účasti. Vnímat posun, chvílemi značný, mezi záměrem a&nbsp;uskutečněním. Spatřit na&nbsp;zádech hrdinky stín pomocného režiséra. Skoro jsem nemohl usnout, jak jsem si&nbsp;představoval, na&nbsp;co&nbsp;se&nbsp;podívám příští den.</span></p>
        </section>
        <section>
          <p class="chunk" data-nb-ref-number="11" data-nb-words="186" data-nb-chars="1026"><span class="idea" data-nb-ref-number="11" id="idea11" data-nb-words="186" data-nb-chars="1026">Mezitím jsem arci musel do&nbsp;roboty, ale uteklo to&nbsp;jako nic. Škrtal jsem, přidával, nahrazoval, k&nbsp;tomu jsem líčil holkám zhlédnuté bijáky. Přidal jsem historku s&nbsp;uklízečkou Krtkovou. Jak jsem ji&nbsp;onehdy potkal ráno před barákem, já&nbsp;v&nbsp;polospánku, ona už&nbsp;na&nbsp;lovu senzací. Jak ze&nbsp;mě&nbsp;vypadlo: <em>Šel jest Franta mezi Franty, prodal kabát, koupil karty.</em> A&nbsp;ona na&nbsp;to&nbsp;hutným hlasem: <em>Lepší karty nežli kabát, v&nbsp;karty můžeme si&nbsp;zahrát! Ale heleďté, todleje květén? Celej víkend jsme se&nbsp;ségrou seděly na&nbsp;chatě v&nbsp;kuchyni a&nbsp;byly sme tak nasraný! Tak že&nbsp;si&nbsp;upečem kus krůty. A&nbsp;najednou vám řev, jako když párá sloná! Ségra vodevře troubu, kocour vyletí, kouří jak raketá, ten tam buď spál, nebo si&nbsp;tam vlez až&nbsp;k&nbsp;tý krutě, ale vám šílenéj! Do&nbsp;toho vona r__ozveden__á, vožralá, uřvaná, tak já&nbsp;nevěděla&nbsp;– běžet za&nbsp;kocourem, těšit jí, nebo có?</em> <em>A</em>&nbsp;co se&nbsp;stalo s&nbsp;kocourem, ptal jsem se, probuzen. <em>To je&nbsp;to, že&nbsp;nevíme! Vylít voknem a&nbsp;už se&nbsp;nevrátil! A&nbsp;krůta tak smrděla, že&nbsp;jsme jí&nbsp;musely úplně vyhodit! A&nbsp;to byl eště blbější konec tý&nbsp;vůbec blbý nedělé!</em></span></p>
          <p class="chunk" data-nb-ref-number="12" data-nb-words="32" data-nb-chars="179"><span class="idea" data-nb-ref-number="12" id="idea12" data-nb-words="32" data-nb-chars="179">Holky smíchy ťukaly čelem o&nbsp;monitor. Proč, nevím. Řval jsem a&nbsp;halekal, zalykal jsem se&nbsp;drobky a&nbsp;nadšením, proto možná. Nemohl jsem se&nbsp;dočkat, jak si&nbsp;to&nbsp;večer zase zařídím a&nbsp;užiju.</span></p>
          <p class="chunk" data-nb-ref-number="13" data-nb-words="198" data-nb-chars="1252"><span class="idea" data-nb-ref-number="13" id="idea13" data-nb-words="198" data-nb-chars="1252">Psal jsem, přepisoval, mlátil pantem a&nbsp;sledoval oknem oblaka, valící se&nbsp;přes vyšehradský hřeben. Pár kilometrů za&nbsp;ním seděla v&nbsp;panelovém obýváku u&nbsp;psacího stroje moje máma a&nbsp;ťukala na&nbsp;rozdíl ode mě&nbsp;všema deseti. Odkdy ťukala, pořádně nevím, psala už&nbsp;léta. Občas jsem k&nbsp;ní zajel na&nbsp;řeč a&nbsp;na cigaretu, dávno nekouřím, ale u&nbsp;ní to&nbsp;jinak nešlo. Od&nbsp;probuzení sypala špačky do&nbsp;popelníku a&nbsp;nepřetržitě větrala, aby neubližovala svým krasulám, tlusticím, cykasům, popínavkám a&nbsp;šáchorům, kterými byl její byt cele zabrán a&nbsp;vyplněn. Otevřenými okny vnikal dovnitř popílek, prach a&nbsp;kalný vzduch z&nbsp;ulice. Žlutý a&nbsp;modrý kouř obtékal tučné narvané listy, plynul mezi jazyky, ovíjel plazivé útvary, vzdušné kořeny, míjel lysé zpocené kmínky, sunul se&nbsp;mezi větvemi ve&nbsp;formě perleťově prosvícených prostěradel a&nbsp;dokresloval amazonskou scenérii, uprostřed které seděla pod žárlivě zpeřenými listy fíkusu matka ve&nbsp;svetru a&nbsp;posouvala válec. Takže bylo lepší se&nbsp;v&nbsp;průběhu návštěvy do&nbsp;té&nbsp;fantazy aktivně zapojit, to&nbsp;jest mít u&nbsp;sebe dvě tři kusovky. Co&nbsp;psala, nevěděl jsem, nedalo se&nbsp;k&nbsp;ní skrz listoví docela proniknout. Z&nbsp;dálky jsem míval dojem, že&nbsp;jde o&nbsp;nějaké dopisy, soupisy či&nbsp;recepty. Odstavce často podtrhávala vedle sebe naťukanými dvojtečkami, pomlčkami, vykřičníky.</span></p>
          <p class="chunk" data-nb-ref-number="14" data-nb-words="17" data-nb-chars="111"><span class="idea" data-nb-ref-number="14" id="idea14" data-nb-words="17" data-nb-chars="111">„Nevíš, vodkuď mám zprávu, že&nbsp;má&nbsp;mozek kapacitu 35&nbsp;miliard gigabytů?“ zkusil jsem zjistit, když volala Barunka.</span></p>
          <p class="chunk" data-nb-ref-number="15" data-nb-words="15" data-nb-chars="87"><span class="idea" data-nb-ref-number="15" id="idea15" data-nb-words="15" data-nb-chars="87">„To jsem slyšela v&nbsp;železářství, když jsem kupovala inbusy na&nbsp;po­lici, tak asi vode mě.“</span></p>
          <p class="chunk" data-nb-ref-number="16" data-nb-words="9" data-nb-chars="60"><span class="idea" data-nb-ref-number="16" id="idea16" data-nb-words="9" data-nb-chars="60">„Vona teda stejně spíš rozhoduje operační paměť,“ řekl jsem.</span></p>
          <p class="chunk" data-nb-ref-number="17" data-nb-words="4" data-nb-chars="23"><span class="idea" data-nb-ref-number="17" id="idea17" data-nb-words="4" data-nb-chars="23">„Co je&nbsp;operační paměť?“</span></p>
          <p class="chunk" data-nb-ref-number="18" data-nb-words="23" data-nb-chars="158"><span class="idea" data-nb-ref-number="18" id="idea18" data-nb-words="23" data-nb-chars="158">„Kapacita, kterou máš aktuálně k&nbsp;dispozici,“ improvizoval jsem. „Neni důležitý, kolik znáš slov, ale jak přesnou a&nbsp;rychlou sestavíš vodpověď na&nbsp;danou otázku.“</span></p>
          <p class="chunk" data-nb-ref-number="19" data-nb-words="11" data-nb-chars="85"><span class="idea" data-nb-ref-number="19" id="idea19" data-nb-words="11" data-nb-chars="85">„Mě okouzluje ten neuvěřitelnej potenciál versus totální nemožnost to&nbsp;ňák roztlačit.“</span></p>
          <p class="chunk" data-nb-ref-number="20" data-nb-words="13" data-nb-chars="68"><span class="idea" data-nb-ref-number="20" id="idea20" data-nb-words="13" data-nb-chars="68">„Roztlačíš jako prd, otázka je, co&nbsp;pak s&nbsp;tim, aby tě&nbsp;to&nbsp;nezavalilo.“</span></p>
          <p class="chunk" data-nb-ref-number="21" data-nb-words="35" data-nb-chars="217"><span class="idea" data-nb-ref-number="21" id="idea21" data-nb-words="35" data-nb-chars="217">„Do pětatřiceti miliard se&nbsp;vejde ňákej manuál, kde bude, jak se&nbsp;vyhnout závalu, a&nbsp;jeden menší manuálek s&nbsp;návodem k&nbsp;rozlousknutí toho velkýho manuálu. Taky jsem viděla interview s&nbsp;Věrou Brett, výrazně se&nbsp;mnou otřáslo.“</span></p>
          <p class="chunk" data-nb-ref-number="22" data-nb-words="22" data-nb-chars="145"><span class="idea" data-nb-ref-number="22" id="idea22" data-nb-words="22" data-nb-chars="145">„Manuály jsou bez výjimky tak nepřehledný, že&nbsp;stejně drek pochopíš. Brett jsem taky zahlíd, z&nbsp;tý ten novej příměstskej vidlákov úplně vodkapává.“</span></p>
          <p class="chunk" data-nb-ref-number="23" data-nb-words="27" data-nb-chars="133"><span class="idea" data-nb-ref-number="23" id="idea23" data-nb-words="27" data-nb-chars="133">„Seš moc přísnej, si&nbsp;představ, jak na&nbsp;tom musí bejt, svlíknout se&nbsp;v&nbsp;jejím věku pro Blesk a&nbsp;k&nbsp;tomu s&nbsp;dcerou, to&nbsp;už&nbsp;je&nbsp;úplnej suterén.“</span></p>
          <p class="chunk" data-nb-ref-number="24" data-nb-words="23" data-nb-chars="116"><span class="idea" data-nb-ref-number="24" id="idea24" data-nb-words="23" data-nb-chars="116">„Neřek jsem přece, že&nbsp;by&nbsp;měla jít sedět, akorát je&nbsp;ohavná. Svlíkla se&nbsp;i&nbsp;s&nbsp;dcerou, aha, tak by&nbsp;možná jít sedět měla.“</span></p>
          <p class="chunk" data-nb-ref-number="25" data-nb-words="11" data-nb-chars="64"><span class="idea" data-nb-ref-number="25" id="idea25" data-nb-words="11" data-nb-chars="64">„Dál píšou, že&nbsp;umřel v&nbsp;Ugandě fotograf Klabouch, sežral ho&nbsp;lev.“</span></p>
          <p class="chunk" data-nb-ref-number="26" data-nb-words="19" data-nb-chars="106"><span class="idea" data-nb-ref-number="26" id="idea26" data-nb-words="19" data-nb-chars="106">„Lvi v&nbsp;Ugandě nejsou, respektive asi tři a&nbsp;ty jsou pod dohledem. Jestli chceš, tak ti&nbsp;tu&nbsp;polici přidělám.“</span></p>
          <p class="chunk" data-nb-ref-number="27" data-nb-words="4" data-nb-chars="25"><span class="idea" data-nb-ref-number="27" id="idea27" data-nb-words="4" data-nb-chars="25">„Byl už&nbsp;někdo rychlejší.“</span></p>
          <p class="chunk" data-nb-ref-number="28" data-nb-words="73" data-nb-chars="439"><span class="idea" data-nb-ref-number="28" id="idea28" data-nb-words="73" data-nb-chars="439">Znepokojovalo mě, jak naše řeč pokaždé ztratí směr, vykolejí, vsákne do&nbsp;země. Scházela nám tam vždycky poslední dávka soustředění nebo čeho, aby to&nbsp;mělo šanci být opravdu zajímavé. Buď jak buď, naši rozpravu vyslechl zavalitý ajtýk s&nbsp;čírkem, co&nbsp;lezl po&nbsp;kolenou pod stolem a&nbsp;hledal v&nbsp;prachu jakési modemy. Vycouval, zvedl se&nbsp;a&nbsp;po zčervenalé masce se&nbsp;mu&nbsp;lil slavnostní pot. Viditelně se&nbsp;těšil, až&nbsp;dole oznámí, jak vidím roli operační paměti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>