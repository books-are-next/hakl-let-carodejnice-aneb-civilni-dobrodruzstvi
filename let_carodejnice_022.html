<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="17\. Slunce a&nbsp;vzduch">
    <meta name="apple-mobile-web-app-capable" content="yes">
    <title>17. Slunce a&nbsp;vzduch</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_021.html">
    <link rel="next" href="./let_carodejnice_023.html">
    <meta name="nb-order" content="18">
    <link rel="self" href="let_carodejnice_022.html">
    <meta name="nb-identifier" content="hakl-let-carodejnice-aneb-civilni-dobrodruzstvi-fb38c7c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2795" data-nb-chars="17229">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="19"><span class="idea" data-nb-ref-number="1" id="idea1" data-nb-words="4" data-nb-chars="19">17. Slunce a&nbsp;vzduch</span></h1>
        <section>
          <p class="chunk" data-nb-ref-number="2" data-nb-words="196" data-nb-chars="1215"><span class="idea" data-nb-ref-number="2" id="idea2" data-nb-words="196" data-nb-chars="1215">V&nbsp;miniaturním supermarketu jsem pořídil pláštěnku, salám, veku, čalamádu, čokoládu, čaj. A&nbsp;trochu jsem se&nbsp;potloukal. Občas jsem se&nbsp;svezl stopem. Klouzal jsem třeba po&nbsp;bahnem zapráskané plechové korbě náklaďáčku, ženoucího se&nbsp;plnou rychlosti po&nbsp;kamenité cestě nocí a&nbsp;ledovým deštěm. Nic nevadilo, dopoledne se&nbsp;všecko usušilo, byl jsem spokojen. Bavil jsem se&nbsp;skvěle. Trpěl jsem, jak už&nbsp;jsem řekl, vypočítávací mánií, a&nbsp;tady jsem pro ni&nbsp;nalezl ideální prostor. Vyjmenovával jsem kozáky z&nbsp;Tarase Bulby, vzpomněl jsem si&nbsp;na&nbsp;třicet devět jmen. Ta&nbsp;jsem si&nbsp;potom celý den opakoval, dokud se&nbsp;mi&nbsp;dokonale nezprotivila. Figueira, Sagres, Carrapateira, Torre de&nbsp;Aspa, motal jsem se&nbsp;po&nbsp;útesech a&nbsp;celé dny pořádně nikoho nepotkával. Na&nbsp;nocleh jsem vždy našel dům, kde jsem za&nbsp;hrst euráků a&nbsp;za slib, že&nbsp;ráno vyložím ze&nbsp;starého pikapu tvárnice, přenocoval. Na&nbsp;rozloučenou jsem jim pokaždé sdělil, že&nbsp;žijí v&nbsp;neuvěřitelném kraji. Smáli se&nbsp;a&nbsp;mávali mi, ať&nbsp;táhnu do&nbsp;paďous. Z&nbsp;čeho mohli být živi, z&nbsp;ryb a&nbsp;z&nbsp;turistů. Pochodoval jsem po&nbsp;planinách, jejichž povrch připomínal hřbet pásovce, nacházel naprosto rudé, sírově žluté, závratně rozervané skalní brány a&nbsp;dómy. Celé dny jsem se&nbsp;brodil po&nbsp;kolena v&nbsp;hustých, urputně voňavých keřích.</span></p>
          <p class="chunk" data-nb-ref-number="3" data-nb-words="213" data-nb-chars="1292"><span class="idea" data-nb-ref-number="3" id="idea3" data-nb-words="213" data-nb-chars="1292">Až&nbsp;jsem jednoho večera v&nbsp;jednom podkroví přišel na&nbsp;to, že&nbsp;už&nbsp;u&nbsp;sebe nemám ani findík, a&nbsp;že tudíž ráno nezaplatím. V&nbsp;přízemí pískala nosem divoce kudrnatá stařena a&nbsp;zavalití vnukové se&nbsp;zarostlými hubami. Počkal jsem hodinku, pak jsem sešel, nedýchaje, po&nbsp;schodech. Zamčeno, klíč nikde. Zkusil jsem okno, zalígrováno neznámým systémem. Ze&nbsp;tmy na&nbsp;mě&nbsp;skočilo koťátko, pomrouskal jsem ho&nbsp;za&nbsp;krkem. V&nbsp;chodbě míchačka, za&nbsp;ní&nbsp;dvířka, za&nbsp;nimi cosi jako světlík. Nabídla se&nbsp;mi&nbsp;řada vzhůru vedoucích kramlí. Vsoukal jsem se&nbsp;do&nbsp;šachty, navlékl batoh a&nbsp;počal po&nbsp;nich stoupat. Ve&nbsp;čtverci nade mnou se&nbsp;vařily hvězdy. Pak jsem stál na&nbsp;rovné střeše. Nad oceánem zlatofialový pás. Vpravo šikmá stříška, pod ní&nbsp;haluze. Hodil jsem do&nbsp;nich bágl, položil jsem se&nbsp;na&nbsp;střešní plech, sklouzl, dopadl. Pod nohama mi&nbsp;ruplo sklo. Prásk a&nbsp;křáp, naskládané tabule. Vyprostil jsem se, sebral ranec a&nbsp;zastavil jsem se&nbsp;až&nbsp;za&nbsp;třetím kopcem. Vydýchal jsem se, vzduch byl jako trinitrotoluen. Škrábance na&nbsp;holeních jsem ovázal pruhy natrhanými z&nbsp;rezervního trika. Gatě však byly dole na&nbsp;knoty. Byl jsem zpátky na&nbsp;útesu. Nízko nad obzorem se&nbsp;třepetal Merkur, nad deskou mraků zářil Mars, nahoře světélkoval Jupiter. Navlékl jsem si&nbsp;oba svetry, zapnul bundu. Proč takhle složitě zdrhám, napadlo mě. Co&nbsp;mi&nbsp;mohli, nejvýš nafackovat.</span></p>
          <p class="chunk" data-nb-ref-number="4" data-nb-words="90" data-nb-chars="516"><span class="idea" data-nb-ref-number="4" id="idea4" data-nb-words="90" data-nb-chars="516">Když se&nbsp;to&nbsp;chůzí a&nbsp;nízkým sluncem rozehřálo, vyplynulo mi, že&nbsp;by&nbsp;nebylo od&nbsp;věci se&nbsp;někde trochu umýt. Ksicht aspoň. Na&nbsp;mnoha místech jsem nahlédl přes okraj skaliska. Všude kolmý sráz, kámen a&nbsp;řev. Jedinkrát jsem mezi skalami zahlédl úzkou pláž. Na&nbsp;vyplaveném kmeni seděl člověk, měl pod štítkem čepice vousatý psí čumák, hleděl do&nbsp;vln a&nbsp;činil pohyby, jakými se&nbsp;honívá ocas. Zčistajasna se&nbsp;ošil a&nbsp;vzhlédl mým směrem. Zvedl jsem ruce v&nbsp;omluvném gestu. Ale to&nbsp;už&nbsp;se&nbsp;díval zase vpřed a&nbsp;pokračoval, možná se&nbsp;jenom drbal.</span></p>
          <p class="chunk" data-nb-ref-number="5" data-nb-words="49" data-nb-chars="302"><span class="idea" data-nb-ref-number="5" id="idea5" data-nb-words="49" data-nb-chars="302">Později odpoledne se&nbsp;na&nbsp;hladině kus od&nbsp;břehu vynořila oblá šedá masa, převrácená loď, leklý kytovec, kdoví. Za&nbsp;chvíli se&nbsp;na&nbsp;to&nbsp;přispěchal podívat malý vrtulníček. Poletoval nad tím, lámal si&nbsp;hlavu, nerozuměl tomu taky. Pak se&nbsp;přilétl mrknout na&nbsp;mě, jestli s&nbsp;tím nemám něco společného, načež odrachotil.</span></p>
          <p class="chunk" data-nb-ref-number="6" data-nb-words="82" data-nb-chars="506"><span class="idea" data-nb-ref-number="6" id="idea6" data-nb-words="82" data-nb-chars="506">Ještě dvakrát se&nbsp;mi&nbsp;podařilo za&nbsp;soumraku přesvědčit nevstřícnou hospodyni, která nejprve poslala pro syna, aby zachmuřeně asistoval mé&nbsp;prostě podávané legendě. Turista, okradli mě, tomu i&nbsp;věřili. Nocleh, hospício, peníze nejsou, nanosím dřevo nebo tak. Což už&nbsp;měli za&nbsp;nějaký druh lsti. Důkladně mě&nbsp;tedy vyslýchali, co&nbsp;jsem, odkud, zda jsou rodiče živi, zda mi&nbsp;schvalují, co&nbsp;tady v&nbsp;lednu vyvádím. Kýval jsem, že&nbsp;ano, že&nbsp;odpočívám po&nbsp;mnohaleté práci. Dvakrát mi&nbsp;to&nbsp;spolkli, a&nbsp;pak jsem toho měl najednou dost.</span></p>
          <p class="chunk" data-nb-ref-number="7" data-nb-words="130" data-nb-chars="859"><span class="idea" data-nb-ref-number="7" id="idea7" data-nb-words="130" data-nb-chars="859">Šel jsem podél pobřeží, bouřka, světlo, tma, bouřka, světlo, tma. V&nbsp;kapse jsem žmoulal kostku haše od&nbsp;cikána, rozhodnut ji&nbsp;nepoužít. Trmácel jsem se&nbsp;křížem krážem po&nbsp;skalinách mimo jiné i&nbsp;proto, že&nbsp;jsem chtěl vypotit a&nbsp;vydýchat zbytky nepřetržité půlroční zelené jízdy. Běžně uváděné následky jsem sice nepociťoval, krátkodobá se&nbsp;naopak dramaticky zlepšila. Každý detail totiž najednou stál za&nbsp;zápis do&nbsp;paměti. Chtěl jsem zkrátka vyčistit trubky, profouknout čidla. Ověřit si, jestli to&nbsp;bude dál tolik zajímavé i&nbsp;bez toho. Těšilo mě&nbsp;chodit a&nbsp;zvolna se&nbsp;zbavovat prchlivosti. Prchlivost, ta&nbsp;tu&nbsp;byla. Navíc ve&nbsp;mně sílily zábrany sociálního rázu&nbsp;– ležérní dorozumívací znaky huličských subkultur jsou mi&nbsp;zgruntu odporné. To&nbsp;pan­káčství čtyřicetiletých. Doživotní fóbie, manýry, kecy o&nbsp;Krišnamurtim, o&nbsp;přízni­vých vlnách. <em>Ručičky, nebojte se.</em> S&nbsp;tím nechci nic mít.</span></p>
          <p class="chunk" data-nb-ref-number="8" data-nb-words="50" data-nb-chars="278"><span class="idea" data-nb-ref-number="8" id="idea8" data-nb-words="50" data-nb-chars="278">Vonné keřiny mi&nbsp;ševelily pod nohama hlasem utracených miminek. K&nbsp;večeru mě&nbsp;v&nbsp;několika domech zřetelně odmítli. Jakmile mi&nbsp;hodila další větrná noc lopatu deště do&nbsp;zad, vyťukal jsem čtyři dva nula, 603, ta&nbsp;da, ta&nbsp;da. Ta&nbsp;paměť. Tút, tút. „To jsem já,“ řekl jsem. „Je mi&nbsp;to&nbsp;hloupý.“</span></p>
          <p class="chunk" data-nb-ref-number="9" data-nb-words="1" data-nb-chars="6"><span class="idea" data-nb-ref-number="9" id="idea9" data-nb-words="1" data-nb-chars="6">„Ano.“</span></p>
          <p class="chunk" data-nb-ref-number="10" data-nb-words="3" data-nb-chars="21"><span class="idea" data-nb-ref-number="10" id="idea10" data-nb-words="3" data-nb-chars="21">„Došly mi&nbsp;chechtáky.“</span></p>
          <p class="chunk" data-nb-ref-number="11" data-nb-words="11" data-nb-chars="63"><span class="idea" data-nb-ref-number="11" id="idea11" data-nb-words="11" data-nb-chars="63">„Třiatřicet dní po&nbsp;tom, cos mě&nbsp;poslal do&nbsp;prdele, dobrej džouk.“</span></p>
          <p class="chunk" data-nb-ref-number="12" data-nb-words="2" data-nb-chars="16"><span class="idea" data-nb-ref-number="12" id="idea12" data-nb-words="2" data-nb-chars="16">Moře zaburácelo.</span></p>
          <p class="chunk" data-nb-ref-number="13" data-nb-words="5" data-nb-chars="29"><span class="idea" data-nb-ref-number="13" id="idea13" data-nb-words="5" data-nb-chars="29">„To je&nbsp;Atlantik,“ dodal jsem.</span></p>
          <p class="chunk" data-nb-ref-number="14" data-nb-words="1" data-nb-chars="5"><span class="idea" data-nb-ref-number="14" id="idea14" data-nb-words="1" data-nb-chars="5">„Co.“</span></p>
          <p class="chunk" data-nb-ref-number="15" data-nb-words="3" data-nb-chars="16"><span class="idea" data-nb-ref-number="15" id="idea15" data-nb-words="3" data-nb-chars="16">„To, co&nbsp;slyšíš.“</span></p>
          <p class="chunk" data-nb-ref-number="16" data-nb-words="2" data-nb-chars="15"><span class="idea" data-nb-ref-number="16" id="idea16" data-nb-words="2" data-nb-chars="15">„Nic neslyšim.“</span></p>
          <p class="chunk" data-nb-ref-number="17" data-nb-words="3" data-nb-chars="17"><span class="idea" data-nb-ref-number="17" id="idea17" data-nb-words="3" data-nb-chars="17">„Mohla bys teda?“</span></p>
          <p class="chunk" data-nb-ref-number="18" data-nb-words="20" data-nb-chars="113"><span class="idea" data-nb-ref-number="18" id="idea18" data-nb-words="20" data-nb-chars="113">„Hele, tys mě&nbsp;nevyslech. Znáš-li klíčový heslo, proč mám teď vy­slechnout já&nbsp;tebe, sem s&nbsp;nim, jinak di&nbsp;do&nbsp;kytek.“</span></p>
          <p class="chunk" data-nb-ref-number="19" data-nb-words="30" data-nb-chars="183"><span class="idea" data-nb-ref-number="19" id="idea19" data-nb-words="30" data-nb-chars="183">„V&nbsp;kytkách chodim celý dny jako idiot. Alnitak, Alnilam, Mintaka, do&nbsp;hajzlu, já&nbsp;si&nbsp;snad vyvrk nohu, a! Kromě vzdechů žádný heslo nefunguje, kdo chce slyšet, slyší. Ať&nbsp;žije Jeruzalém.“</span></p>
          <p class="chunk" data-nb-ref-number="20" data-nb-words="3" data-nb-chars="20"><span class="idea" data-nb-ref-number="20" id="idea20" data-nb-words="3" data-nb-chars="20">„Seš sjetej, šneku.“</span></p>
          <p class="chunk" data-nb-ref-number="21" data-nb-words="2" data-nb-chars="13"><span class="idea" data-nb-ref-number="21" id="idea21" data-nb-words="2" data-nb-chars="13">„Ani trochu.“</span></p>
          <p class="chunk" data-nb-ref-number="22" data-nb-words="2" data-nb-chars="10"><span class="idea" data-nb-ref-number="22" id="idea22" data-nb-words="2" data-nb-chars="10">„Kde seš.“</span></p>
          <p class="chunk" data-nb-ref-number="23" data-nb-words="4" data-nb-chars="22"><span class="idea" data-nb-ref-number="23" id="idea23" data-nb-words="4" data-nb-chars="22">„Mířim do&nbsp;města Faro.“</span></p>
          <p class="chunk" data-nb-ref-number="24" data-nb-words="1" data-nb-chars="8"><span class="idea" data-nb-ref-number="24" id="idea24" data-nb-words="1" data-nb-chars="8">„Kolik.“</span></p>
          <p class="chunk" data-nb-ref-number="25" data-nb-words="1" data-nb-chars="10"><span class="idea" data-nb-ref-number="25" id="idea25" data-nb-words="1" data-nb-chars="10">„Patnáct?“</span></p>
          <p class="chunk" data-nb-ref-number="26" data-nb-words="16" data-nb-chars="80"><span class="idea" data-nb-ref-number="26" id="idea26" data-nb-words="16" data-nb-chars="80">„A&nbsp;hned vrátit, žádný díky, nasrals mě, to&nbsp;se&nbsp;tim nemění. Kdy budeš v&nbsp;tom Fáru?“</span></p>
          <p class="chunk" data-nb-ref-number="27" data-nb-words="2" data-nb-chars="19"><span class="idea" data-nb-ref-number="27" id="idea27" data-nb-words="2" data-nb-chars="19">„Zejtra, pozejtří.“</span></p>
          <p class="chunk" data-nb-ref-number="28" data-nb-words="7" data-nb-chars="43"><span class="idea" data-nb-ref-number="28" id="idea28" data-nb-words="7" data-nb-chars="43">„Heslo zní Western Union, kód banky pošlu.“</span></p>
          <p class="chunk" data-nb-ref-number="29" data-nb-words="1" data-nb-chars="10"><span class="idea" data-nb-ref-number="29" id="idea29" data-nb-words="1" data-nb-chars="10">„Barunko.“</span></p>
          <p class="chunk" data-nb-ref-number="30" data-nb-words="1" data-nb-chars="8"><span class="idea" data-nb-ref-number="30" id="idea30" data-nb-words="1" data-nb-chars="8">„Konec.“</span></p>
          <p class="chunk" data-nb-ref-number="31" data-nb-words="103" data-nb-chars="617"><span class="idea" data-nb-ref-number="31" id="idea31" data-nb-words="103" data-nb-chars="617">Sfingo moje! Děkuju ti, osmiruká, střevíce políbím! Záchrana! Co&nbsp;si&nbsp;dát teď, když už&nbsp;o&nbsp;nic nejde, malýho čouda? <em>Konec,</em> zopakoval jsem po&nbsp;Barunce a&nbsp;mrskl cikánovým dárkem obloukem do&nbsp;vln. Totiž, bezmála. Ve&nbsp;skutečnosti jsem ho&nbsp;položil na&nbsp;plochý balvan u&nbsp;cesty, pokud to&nbsp;byla cesta. Protože, jak praví Kniha proměn, pevnosti je&nbsp;možno dosáhnout až&nbsp;poté, co&nbsp;se&nbsp;zbavíme lačnosti. Pevnost je&nbsp;jednota nitra a&nbsp;vnějšího projevu bez známek úsilí, ahaha. Ále co! Prcat ježka, křičel jsem do&nbsp;větru, mával rukama jako racek a&nbsp;šel jsem a&nbsp;šel. Pode mnou mokré keře, nade mnou inkoust, vpravo oceán plný zcela nepochopitelných tvorů.</span></p>
        </section>
        <section>
          <p class="chunk" data-nb-ref-number="32" data-nb-words="54" data-nb-chars="336"><span class="idea" data-nb-ref-number="32" id="idea32" data-nb-words="54" data-nb-chars="336">Ve&nbsp;městě, do&nbsp;něhož jsem dospěl, to&nbsp;rovněž nebyla žádná sláva. Umýt hubu, najít banku, tvářili se&nbsp;všelijak. Ptaní a&nbsp;dohadování, než mi&nbsp;vysázeli pár potištěných papírů. Najíst se, napít, vyslat zprávu. <em>Eště jednou díky,</em> odpověď žádná. Nové džíny koupit, staré vyhodit, hotel najít, přespat, ráno jít na&nbsp;nádraží. Sednout do&nbsp;vlaku na&nbsp;sever.</span></p>
          <p class="chunk" data-nb-ref-number="33" data-nb-words="142" data-nb-chars="936"><span class="idea" data-nb-ref-number="33" id="idea33" data-nb-words="142" data-nb-chars="936">Souprava se&nbsp;plnila pomalými ranními pracovníky, přistupovali, usínali, spali a&nbsp;nevystupovali. Pak všichni naráz vystoupili na&nbsp;pláni, která končila nebetyčnou železnou stěnou, skrz kterou sršely plameny, fabriky, doky. Prázdný vůz se&nbsp;zhoupl. Jen vedle mě&nbsp;zůstala spící žena s&nbsp;hlavou pod kabátem. Během dalšího spánku ji&nbsp;odstředivá síla v&nbsp;zatáčce narovnala. Disponovala kulatou, lehce hubatou, copem staženou hlavou. A&nbsp;začala se&nbsp;sesouvat na&nbsp;mě. Ťukla o&nbsp;mě ramenem, zavoněla. Zavoněla jako učiněná žačka. Uchopil jsem ji&nbsp;za&nbsp;rameno a&nbsp;usměrnil, sklouzla by. Stejně sklouzla. Položila se&nbsp;na&nbsp;můj bágl, který jsem měl kdovíproč na&nbsp;kolenou. Vlak brumlal, jako by&nbsp;ho&nbsp;táhlo třicet stříbrných harlejů. Vyšplhal z&nbsp;údolí na&nbsp;přepychově ozářenou rovinu. Z&nbsp;nazlátlých mlh čněly křehké náznaky jeřábů, kostelních věží. Samička spala a&nbsp;já se&nbsp;zbůhdarma vyhříval v&nbsp;proudu jejích feromonů. Drahnou dobu jí&nbsp;cukala víčka. Potom je&nbsp;konečně otevřela. Uviděla mě.</span></p>
          <p class="chunk" data-nb-ref-number="34" data-nb-words="2" data-nb-chars="11"><span class="idea" data-nb-ref-number="34" id="idea34" data-nb-words="2" data-nb-chars="11">„Ó,“ řekla.</span></p>
          <p class="chunk" data-nb-ref-number="35" data-nb-words="4" data-nb-chars="27"><span class="idea" data-nb-ref-number="35" id="idea35" data-nb-words="4" data-nb-chars="27">„Ó, deškulpe!“ řekla ještě.</span></p>
          <p class="chunk" data-nb-ref-number="36" data-nb-words="110" data-nb-chars="636"><span class="idea" data-nb-ref-number="36" id="idea36" data-nb-words="110" data-nb-chars="636">Pěkně pomalu se&nbsp;posadila, našla jazykem žvýkačku a&nbsp;obnovila žvýkání. Odhodila cop, měl barvu tabáku. A&nbsp;rovný nos měla. A&nbsp;lícní kosti. A&nbsp;pěkně se&nbsp;potila. A&nbsp;pěkně se&nbsp;mi&nbsp;omluvila. <em>Ištu é&nbsp;para</em> něco. Rádo se&nbsp;stalo. Ó, to&nbsp;se&nbsp;nedělá. Ále, to&nbsp;se&nbsp;klidně dělá. Ne, ne. Pak už&nbsp;to&nbsp;nešlo držet v&nbsp;mezích mimořádné události, tak jsme se&nbsp;na&nbsp;sebe pěkně usmáli. Uvolnili jsme se. Já&nbsp;ne&nbsp;moc, ona rovněž jen trochu. Za&nbsp;oknem poskakovaly výmoly, naplněné zkroucenými stromy. Jámy s&nbsp;mlhou. Údolíčka, přeťatá zpuchřelými hatěmi. Nějaký jistě hodně starý háj. Vžž. Mezi korunami se&nbsp;mihla v&nbsp;nízkém průletu rozčepýřená bytost, nejspíš volavka. Ty&nbsp;seš tak <em>hhezká.</em></span></p>
          <p class="chunk" data-nb-ref-number="37" data-nb-words="28" data-nb-chars="194"><span class="idea" data-nb-ref-number="37" id="idea37" data-nb-words="28" data-nb-chars="194">Na&nbsp;pultíku před ní&nbsp;ležela kniha. <em>WIKTOR CHARON: ÖNME­NED­ZSELÉS FELSŐFOKON A&nbsp;TÜNDÉREK HAGYATÉKA.</em> Copak to&nbsp;čtete? Odkud jste, co&nbsp;tady děláte, drž se&nbsp;slovníku. Zalistoval jsem jazykovým průvodcem.</span></p>
          <p class="chunk" data-nb-ref-number="38" data-nb-words="9" data-nb-chars="48"><span class="idea" data-nb-ref-number="38" id="idea38" data-nb-words="9" data-nb-chars="48">„Jaké jsou to&nbsp;stromy, tam venku?“ optal jsem se.</span></p>
          <p class="chunk" data-nb-ref-number="39" data-nb-words="9" data-nb-chars="61"><span class="idea" data-nb-ref-number="39" id="idea39" data-nb-words="9" data-nb-chars="61">„Nada de&nbsp;especial,“ odvětila, „no special.“ Dub. Dub korkový.</span></p>
          <p class="chunk" data-nb-ref-number="40" data-nb-words="59" data-nb-chars="382"><span class="idea" data-nb-ref-number="40" id="idea40" data-nb-words="59" data-nb-chars="382">Jak, žádnej speciál, naopak. „É&nbsp;fantástico!“ zařehtal jsem jako lama, čemuž se&nbsp;malinko podivila. A&nbsp;zase zavoněla. Jak to&nbsp;říct, zmizelým rájem. Ač&nbsp;už&nbsp;viditelně překročila poslední opentlený most mládí, za&nbsp;nímž jsou vykácené svahy ke&nbsp;třicítce, voněla na&nbsp;sedmnáct. Poněvadž já&nbsp;už&nbsp;taky docela dlouho neměl babu, abych pravdu řekl, dlouho. Kočičina s&nbsp;Barunkou se&nbsp;rozhodně nedala počítat.</span></p>
          <p class="chunk" data-nb-ref-number="41" data-nb-words="85" data-nb-chars="538"><span class="idea" data-nb-ref-number="41" id="idea41" data-nb-words="85" data-nb-chars="538">Malá nehoda nastala, když vytahovala před průvodčím lítačku. Z&nbsp;neceséru jí&nbsp;vyskočila fotka a&nbsp;přistála mi&nbsp;v&nbsp;klíně. Prohlédl jsem obrázek, zatímco děvče kramařilo v&nbsp;tašce. Tahle se&nbsp;na&nbsp;něm opírala o&nbsp;zábradlí balkónu a&nbsp;držela se&nbsp;kolem krku se&nbsp;starší ženou, zakrývající si&nbsp;úsměv slamákem. Za&nbsp;nimi se&nbsp;zdvihal pomník, střechy, čára moře. Pomník mě&nbsp;zaujal, socha nafintěného chlapa, držícího v&nbsp;lokti pejska s&nbsp;lidsky vypouklým čelem. Hlavu měl velmož zabezpečenu obrovitým kónickým kloboukem, ze&nbsp;kterého trčelo peří či&nbsp;listí. Snímek jsem jí&nbsp;podal.</span></p>
          <p class="chunk" data-nb-ref-number="42" data-nb-words="7" data-nb-chars="39"><span class="idea" data-nb-ref-number="42" id="idea42" data-nb-words="7" data-nb-chars="39">„To jsem jenom já, víte,“ uklidnila mě.</span></p>
          <p class="chunk" data-nb-ref-number="43" data-nb-words="108" data-nb-chars="688"><span class="idea" data-nb-ref-number="43" id="idea43" data-nb-words="108" data-nb-chars="688">Pak jsme nevyhnutelně vjeli do&nbsp;lisabonského nádraží. Opustili jsme soupravu, šli vedle sebe po&nbsp;perónu. Okolo ananasů, ředkví a&nbsp;tykví. Okolo citrusů. A&nbsp;já nevěděl, jaká slova použít, abychom se&nbsp;nemuseli rozejít. Z&nbsp;jejích nohavic vystřelovaly špičatě okované botky, táhla mramorovaný kufřík. Ty&nbsp;jedna Karkulko. Portugalsko, co&nbsp;je&nbsp;tohle za&nbsp;zem. Prošli jsme nádražím. V&nbsp;hale učinila pokus to&nbsp;nenápadně pozdržet. Pili jsme u&nbsp;stánku presso a&nbsp;čekali, zdali mě&nbsp;něco nenapadne. Částečně mi&nbsp;i&nbsp;fandila, abych nebyl až&nbsp;takový dement. Mně však bránilo v&nbsp;rozletu vědomí, že&nbsp;jsem přesně takový dement. Dopili jsme, odhodili kelímky a&nbsp;s&nbsp;opařeným jazykem pokračovali k&nbsp;východu. Shora se&nbsp;snášel hustý déšť.</span></p>
          <p class="chunk" data-nb-ref-number="44" data-nb-words="14" data-nb-chars="94"><span class="idea" data-nb-ref-number="44" id="idea44" data-nb-words="14" data-nb-chars="94">„Učte se&nbsp;portugalsky,“ podala mi&nbsp;ruku a&nbsp;otevřela deštník. „Neznáte slova a&nbsp;nemáte výslovnost.“</span></p>
          <p class="chunk" data-nb-ref-number="45" data-nb-words="12" data-nb-chars="73"><span class="idea" data-nb-ref-number="45" id="idea45" data-nb-words="12" data-nb-chars="73"><em>Výslovnost se, má&nbsp;panenko, jen tak naučit nedá,</em> bylo téma mojí pantomimy.</span></p>
          <p class="chunk" data-nb-ref-number="46" data-nb-words="12" data-nb-chars="63"><span class="idea" data-nb-ref-number="46" id="idea46" data-nb-words="12" data-nb-chars="63">„I&nbsp;dá,“ zasmála se, ukázala mi&nbsp;mělce rýhovanou dlaň a&nbsp;byla fuč.</span></p>
          <p class="chunk" data-nb-ref-number="47" data-nb-words="35" data-nb-chars="247"><span class="idea" data-nb-ref-number="47" id="idea47" data-nb-words="35" data-nb-chars="247"><em>Somálské jednotky obsazují Mogadišo,</em> strašily titulky v&nbsp;trafikách. <em>V</em>&nbsp;<em>Madridu vybuchla nálož. Etiopie je&nbsp;ve&nbsp;válce. Pákistán použil atomovou pumu,</em> cože? Pákistán je&nbsp;teprve <em>připraven použít</em> atomovou pumu. <em>Stephen Hawking se&nbsp;poletí podívat do&nbsp;vesmíru.</em></span></p>
          <p class="chunk" data-nb-ref-number="48" data-nb-words="132" data-nb-chars="768"><span class="idea" data-nb-ref-number="48" id="idea48" data-nb-words="132" data-nb-chars="768">Netrápil jsem zbytečně fantazii a&nbsp;opět jsem stanul před pen­ziónem v&nbsp;uličce svatého Antonína. V&nbsp;recepci seděla jiná vyrovnaná žena, tamta nejspíš trávila zasloužené volno ve&nbsp;vaně s&nbsp;časopisem. V&nbsp;pokoji zima. Hodil jsem hadry na&nbsp;ramínko a&nbsp;zabalil se&nbsp;do&nbsp;deky. Kolik tu&nbsp;žije lidí, dva milióny, jednoruké cikány a&nbsp;ruské žebráky v&nbsp;to nepočítaje, ruských žebráků v&nbsp;lisabonském městě kupodivu není málo. Co&nbsp;o&nbsp;ní vím, znám název knihy, která před ní&nbsp;ležela. Co&nbsp;s&nbsp;infor­mací, že&nbsp;čte maďarskou detektivku, hovoří portugalsky a&nbsp;nádherně voní. Co&nbsp;měla dál, měla přece to, tu. Měla tu&nbsp;fotku, byl obsah mého snu, neboť jsem usnul. Fotku, na&nbsp;fotce balkón a&nbsp;za balkónem pomník. Do&nbsp;čehož se&nbsp;mi&nbsp;opakované vtírala otázka, jak a&nbsp;v&nbsp;čem se&nbsp;Stephen Hawking asi do&nbsp;toho vesmíru poletí podívat.</span></p>
          <p class="chunk" data-nb-ref-number="49" data-nb-words="97" data-nb-chars="550"><span class="idea" data-nb-ref-number="49" id="idea49" data-nb-words="97" data-nb-chars="550">Ve&nbsp;vedlejším pokoji se&nbsp;rozdrnkal africký kolovrátek, já&nbsp;se&nbsp;vzbudil a&nbsp;pokračoval v&nbsp;rozvahách. Nejrozumnější by&nbsp;bylo vymáznout. To&nbsp;neudělám, na&nbsp;pár dní o&nbsp;nudlích a&nbsp;na vlak mám. Volit slova, řešit. Nechce se&nbsp;mi. Vysvětlovat, proč mám čtvrt roku zpoždění. Poležím si, vstanu a&nbsp;zkusím ji&nbsp;najít. <em>Nezbláznil ses trošičku,</em> zpíval mi&nbsp;příjemně zastřený, mátový hlas za&nbsp;zdí: <em>Áli má&nbsp;maňá kólóló džůgubá sódaj lá, áli má&nbsp;maňá i&nbsp;pókalu džélóló, džůguba sódaj láá.</em> Je&nbsp;to&nbsp;kýč, bubnoval jsem si&nbsp;na&nbsp;břicho, je&nbsp;to&nbsp;kýč. Jó, jó, kýč je&nbsp;to, co&nbsp;lidi ze&nbsp;všeho nejvíc zajímá.</span></p>
          <p class="chunk" data-nb-ref-number="50" data-nb-words="164" data-nb-chars="1054"><span class="idea" data-nb-ref-number="50" id="idea50" data-nb-words="164" data-nb-chars="1054">Poručil jsem si&nbsp;nejdražší jídlo v&nbsp;levné thajské restauraci, přinesli mi&nbsp;mísu plnou mléčné tekutiny, v&nbsp;níž se&nbsp;převalovala nemalá vařená sépie, k&nbsp;tomu rýže a&nbsp;lžíce. Sami ti&nbsp;Thajci byli upřímně zvědavi, jak si&nbsp;poradím. Když nic jiného, alespoň jsem jim na&nbsp;chvíli zpříjemnil úmornou celoživotní šichtu. Poté jsem vyhledal veřejnou bibliotéku, kam jsem jako nestudující cizinec na&nbsp;žádný pád nepatřil. Dalo mi&nbsp;práci přesvědčit odtažitého zaměstnance, měl cosi z&nbsp;Bustera Keatona, aby mi&nbsp;za&nbsp;nešikovně nabídnutou finanční úsluhu umožnil zasednout do&nbsp;badatelny. Na&nbsp;síti jsem nenašel nic, jen záběry šťastných lidí s&nbsp;nanuky. Prolistoval jsem tedy dostupné bedekry a&nbsp;fotopublikace, v&nbsp;plátně i&nbsp;vikslajvantu vázané holdy námořní metropoli. Buster byl nakonec rád, že&nbsp;se&nbsp;s&nbsp;takovou pílí zajímám o&nbsp;jeho rodiště. Povzbuzoval mě&nbsp;souhlasným šklebem, když jsem fasoval další stoh. Půl třetího dne mi&nbsp;trvalo, než jsem spatřil záběr na&nbsp;nevelké náměstí s&nbsp;pomníkem. Otočil jsem list, tam detail&nbsp;– delikátně nakročený velmož s&nbsp;našpicovaným zvířetem v&nbsp;náruči. Zalila mě&nbsp;vlna pýchy.</span></p>
          <p class="chunk" data-nb-ref-number="51" data-nb-words="234" data-nb-chars="1458"><span class="idea" data-nb-ref-number="51" id="idea51" data-nb-words="234" data-nb-chars="1458">Vyrazil jsem daným směrem. Doky, jeřáby, mola, doky, jeřáby, mola. Pak pořádný kus pěšky do&nbsp;kopce. Stanul jsem na&nbsp;jehličnany obklíčeném náměstí. Kolkolem se&nbsp;o&nbsp;sebe opíraly zvápenatělé činžáky. Sloup s&nbsp;pejskomilem čněl přede mnou. Obcházel jsem ho&nbsp;mezi neochotně uhýbajícími holuby tak dlouho, až&nbsp;jsem našel úhel, z&nbsp;něhož mohl být záběr pořízen. Až&nbsp;admirál ukázal profil, kdežto ratlík koukal na&nbsp;mě, pokud to&nbsp;nebyla přímo opice, co&nbsp;ten chlap držel. Udělal jsem čelem vzad a&nbsp;viděl čtyři domy, z&nbsp;nich jeden neměl balkóny a&nbsp;jeden měl vchod zatlučen prkny. Zbývající dva jsem co&nbsp;nejméně nápadně prochodil. Přesto jsem vyslechl dost tázavých výzev, na&nbsp;které jsem odpovídal krčením ramen. Ze&nbsp;třetího poschodí jsem nahlédl, že&nbsp;je&nbsp;admirál vzhledem k&nbsp;čáře zálivu ve&nbsp;správné výšce. Třetí etáž by&nbsp;tedy mohla být, tam ale čtvery dveře. Na&nbsp;nich samá divná, zámořská příjmení. Poštovní schránky dole totéž. Vrátil jsem se&nbsp;s&nbsp;novým vodítkem do&nbsp;předešlého domu. A&nbsp;na pravé horní schránce jsem uzřel jméno&nbsp;– <em>Zalatnay Beatrice,</em> 3.&nbsp;podlaží. V&nbsp;přízemí byl cítit pórek, v&nbsp;prvním patře kapusta. Stanul jsem přede dveřmi s&nbsp;honosně kovanou špehýrkou, přelepenou novinovým papírem. Potlačil jsem soudnost a&nbsp;stiskl zvonek. <em>Glun, glun. Z</em>&nbsp;nitra bytu zaznělo klapnutí. Má&nbsp;muže, děti, co&nbsp;jí&nbsp;chceš vykládat. Dveře se&nbsp;otevřely. Kliku držela šedesátnice s&nbsp;přivřeným, zeleně natřeným těžkým víčkem. Druhé nebylo zelené o&nbsp;nic míň, ale drželo v&nbsp;normální poloze. Široká, pochybovačně stažená ústa.</span></p>
          <p class="chunk" data-nb-ref-number="52" data-nb-words="8" data-nb-chars="56"><span class="idea" data-nb-ref-number="52" id="idea52" data-nb-words="8" data-nb-chars="56">„Bom dia, desculpe-me o&nbsp;incómodo,“ řekl jsem. „Cizinec.“</span></p>
          <p class="chunk" data-nb-ref-number="53" data-nb-words="4" data-nb-chars="29"><span class="idea" data-nb-ref-number="53" id="idea53" data-nb-words="4" data-nb-chars="29">„Nevadí,“ řekla, „co chcete?“</span></p>
          <p class="chunk" data-nb-ref-number="54" data-nb-words="1" data-nb-chars="9"><span class="idea" data-nb-ref-number="54" id="idea54" data-nb-words="1" data-nb-chars="9">„Hledám.“</span></p>
          <p class="chunk" data-nb-ref-number="55" data-nb-words="10" data-nb-chars="74"><span class="idea" data-nb-ref-number="55" id="idea55" data-nb-words="10" data-nb-chars="74">„Nechoďte okolo,“ navrhla, „a&nbsp;řekněte rovnou, co&nbsp;vás trápí. Prob­le­­mas?“</span></p>
          <p class="chunk" data-nb-ref-number="56" data-nb-words="6" data-nb-chars="37"><span class="idea" data-nb-ref-number="56" id="idea56" data-nb-words="6" data-nb-chars="37">„Chci mluvit s&nbsp;vaší dcerou, vnučkou.“</span></p>
          <p class="chunk" data-nb-ref-number="57" data-nb-words="5" data-nb-chars="38"><span class="idea" data-nb-ref-number="57" id="idea57" data-nb-words="5" data-nb-chars="38">„Nemám,“ přelstila mě. „Jste nemocen?“</span></p>
          <p class="chunk" data-nb-ref-number="58" data-nb-words="3" data-nb-chars="20"><span class="idea" data-nb-ref-number="58" id="idea58" data-nb-words="3" data-nb-chars="20">Zavrtěl jsem hlavou.</span></p>
          <p class="chunk" data-nb-ref-number="59" data-nb-words="23" data-nb-chars="131"><span class="idea" data-nb-ref-number="59" id="idea59" data-nb-words="23" data-nb-chars="131">„Řekněte, co&nbsp;vám chybí,“ pobízela mě, našla v&nbsp;záhybech svetru ruku a&nbsp;ukázala na&nbsp;sobě&nbsp;– hlava, něco v&nbsp;břiše, peníze, klouby, smutek?</span></p>
          <p class="chunk" data-nb-ref-number="60" data-nb-words="94" data-nb-chars="607"><span class="idea" data-nb-ref-number="60" id="idea60" data-nb-words="94" data-nb-chars="607">Vehementně jsem kroutil hlavou. Tak pochybovačné rty jsem ještě neviděl. Poděkoval jsem, opustil dům. Usadil jsem se&nbsp;na&nbsp;lavičce pod tújí v&nbsp;rohu náměstí, aniž jsem tušil, jak by&nbsp;ta&nbsp;pomatená putifarka nahoře eventuálně mohla souviset s&nbsp;maďarsky čtoucí dívkou. Dal jsem si&nbsp;nohu přes nohu, když zdřevěněla, vyměnil jsem ji. Okusoval jsem klobásku, zima mi&nbsp;nebyla, bundu jsem měl důkladnou. Co&nbsp;dál, kurva svět? Lisabon&nbsp;– Praha-Ruzyně? Zpátky do&nbsp;města, kde si&nbsp;lidé v&nbsp;únavných partičkách předvádějí plody dohasínající kreativity? Do&nbsp;hlavního města autizmu? Kde navíc nevím, jestli nemám vroubek? Ne-li řádný zásek?</span></p>
          <p class="chunk" data-nb-ref-number="61" data-nb-words="49" data-nb-chars="300"><span class="idea" data-nb-ref-number="61" id="idea61" data-nb-words="49" data-nb-chars="300">K&nbsp;večeru jsem se&nbsp;jel prospat do&nbsp;Modela. Předtím jsem zhlédl v&nbsp;prázdném kině íránský film, v&nbsp;němž kdosi putoval škvárovými pláněmi za&nbsp;svým otcem, přičemž hledal i&nbsp;sestru s&nbsp;bratrem. Ani jednoho nenašel, zato spatřil na&nbsp;konci své cesty hučící a&nbsp;kouřící rafinerii. Tu&nbsp;pak neuspěchaně, promyšleně proklel.</span></p>
          <p class="chunk" data-nb-ref-number="62" data-nb-words="157" data-nb-chars="901"><span class="idea" data-nb-ref-number="62" id="idea62" data-nb-words="157" data-nb-chars="901">Příští den jsem si&nbsp;jel zase sednout na&nbsp;stejné místo pod jehličnanem, nad kterým pluly bílé lodě mraků. Koncem odpoledne šla ta&nbsp;slečna po&nbsp;chodníku a&nbsp;mířila k&nbsp;domu. Skoro jsem ji&nbsp;přehlédl, jelikož jsem zrovna usilovně smrkal a&nbsp;snažil jsem se&nbsp;rozpomenout, jestli je&nbsp;pondělí nebo středa. Na&nbsp;hlavičce jí&nbsp;seděl tralalák s&nbsp;pírkem. Vstaň. Vstal jsem a&nbsp;šel k&nbsp;ní. Já&nbsp;jsem ten z&nbsp;vlaku, řekl jsem. Kývla, že&nbsp;ví. Sháněl jsem vás. Kývla, že&nbsp;ví, ale že&nbsp;neví, proč. To&nbsp;nevím ani já, zklamal jsem ji&nbsp;znovu. Zeptala se, zda bych jí&nbsp;tedy aspoň nevysvětlil, jak jsem ji&nbsp;tu&nbsp;vyšťoural. Vysvětlil jsem krok po&nbsp;kroku. Průběžně se&nbsp;ujišťovala, jestli správně rozumí. Jestli jí&nbsp;náhodou nelíčím včera viděný francouzský film o&nbsp;odcizení. Pojďte na&nbsp;sklenku, navrhl jsem, posedět a&nbsp;jít. Na&nbsp;jednu, ujistila se. Jednu a&nbsp;kašlem na&nbsp;to. Zavedla mě&nbsp;do&nbsp;snacku, který se&nbsp;podobal spíš kapli, karmínem natřené klenby, dým, fialový neon, šero.</span></p>
          <p class="chunk" data-nb-ref-number="63" data-nb-words="52" data-nb-chars="328"><span class="idea" data-nb-ref-number="63" id="idea63" data-nb-words="52" data-nb-chars="328">Děvče mi&nbsp;cosi vykládalo, mnohomluvně mi&nbsp;cosi sdělovalo. Asi abych se&nbsp;na&nbsp;to&nbsp;vykašlal. Že&nbsp;na&nbsp;světě není špatně a&nbsp;hlavně spousta jiných, mnohem zajímavějších lidí. Na&nbsp;závěr na&nbsp;mě&nbsp;pohlédla očima, které mi&nbsp;odebraly zbytek naděje. Ohleduplnýma, ohleduplnýma. Detektivní část mého pobytu skončila. Mohl jsem jít od&nbsp;válu. Dát si&nbsp;odchod.</span></p>
          <p class="chunk" data-nb-ref-number="64" data-nb-words="11" data-nb-chars="65"><span class="idea" data-nb-ref-number="64" id="idea64" data-nb-words="11" data-nb-chars="65">„A&nbsp;Bikini znáte, Hova lett, Mondd el?“ nadhodil jsem pro úplnost.</span></p>
          <p class="chunk" data-nb-ref-number="65" data-nb-words="5" data-nb-chars="29"><span class="idea" data-nb-ref-number="65" id="idea65" data-nb-words="5" data-nb-chars="29">„Znám, jak to&nbsp;víte?“ opáčila.</span></p>
          <p class="chunk" data-nb-ref-number="66" data-nb-words="5" data-nb-chars="31"><span class="idea" data-nb-ref-number="66" id="idea66" data-nb-words="5" data-nb-chars="31">„Muzika mého mládí,“ řekl jsem.</span></p>
          <p class="chunk" data-nb-ref-number="67" data-nb-words="7" data-nb-chars="40"><span class="idea" data-nb-ref-number="67" id="idea67" data-nb-words="7" data-nb-chars="40">„To je&nbsp;ale moc špatná muzika,“ odvětila.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>