<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-16" class="MLP_uroven2_kapitola ParaOverride-1">16. Bon voajáž</p>
			<p class="MLP_text_bez1radku ParaOverride-1">A&#160;tak jsem uvízl s&#160;prstem v&#160;nose na balkóně, podobně jako onen neholený nostalgik z&#160;Wendersovy demonstrace tichého vzdělaného evropanství. Na rozdíl od něho jsem měl nohy v&#160;cajku, začal jsem se tedy procházet. Špacíroval jsem, šlapal, loudal se, posedával, nastupoval, opíral se, vyskakoval, zdravil, koktal a&#160;šel zase dál. Zíral jsem a&#160;všechno si ukládal do paměti, jako kdyby mě to snad mohlo zachránit. A&#160;taky že mohlo, takováhle jinakost. Stižen běsem popocházení jsem míjel výlohy krámků, zavalené do výše člověka šnekovými převody, pružinami, řetízky, kolečkovými zámky, ozubenými koly, plechovými nosorožci, slonovinovými střenkami od kdovíčeho a&#160;kovanými nákončími kdoví od čeho, hotové hodinářské sluje. Míjel jsem obchody s&#160;výklady zaplněnými bledými koleny, růžovými srdci, nachovými játry, namodralými ňadry, plícemi, jazyky, čelistmi, pannami, krucifixy, maketami žaludku, vše z&#160;vosku. Zakoupit a&#160;zanechat v&#160;kostele na vyhrazeném místě, aby nebylo pochyb, co je předmětem prosby. Konečně jsem viděl, v&#160;čem tkví ona chrupavčitá úpornost katolicizmu. V&#160;názornosti. Ulicemi táhly uhrančivé kurvy s&#160;napruženými prsy, útočné parádnice, způsobující lehkou mdlobu už pouhým pohledem, a&#160;bez okolků chytaly chodce za rozkrok. Neskutečně pyšné černošky dělaly dlouhé pavoučí kroky a&#160;držely se ve stínu. Čtyřzubá baba nesla na hlavě stoh pruhovaných slamníků. Mezi kavárenskými hnízdy se proplétali oškliví cesťáci s&#160;vyrážkou, poskakující s&#160;cedulkou: <span class="MLP_znak_kurziva_11b">I</span>&#160;<span class="MLP_znak_kurziva_11b">have SIDA</span> = <span class="MLP_znak_kurziva_11b">AIDS</span><span class="MLP_znak_kurziva_11b">. </span>U<span class="MLP_znak_kurziva_11b">&#160;</span>stolků posedávali plešatí úředníci v&#160;kravatách a&#160;srkali porto. Afričané v&#160;kožených bundách si vyměňovali pevně ovázané balíčky, cenili zuby a&#160;štěkali. A&#160;všude Bělorusové s&#160;jednotnými žaludovitými hlavičkami. A&#160;všude beznosí žabáci s&#160;napuchlými pysky, vlekoucí se životem v&#160;saku po obrovi, co měl slabost pro zlaté knoflíky. Obecně bylo vidět dost lidí, kterým scházel nějaký kousek k&#160;úplnosti. A&#160;všude dokonalé, kompletní ženské. Nic neodpovídalo faktu, že je po sezóně. Respektive bych raději nechtěl vidět, jak ta sezóna vypadá.</p>
			<p class="MLP_text ParaOverride-1">Za loket mě uchopil jednoruký cikán v&#160;buřince. „<span class="MLP_znak_kurziva_11b">Ma</span>-<span class="MLP_znak_kurziva_11b">ro-ku</span>,“ zašuměl bezzubými ústy. Zavrtěl jsem hlavou. „Dneska nechcete, zítra chtít budete,“ řekl a&#160;zběhle mi upustil vzorek v&#160;alobalu do kapsy.</p>
			<p class="MLP_text ParaOverride-1">Uvnitř obchodů se otevírala rozříznutá zelenooranžově nadívaná selata, v&#160;koších se vršily klobásy a&#160;salámky, na kost tvrdé námořní uzeniny. Za sklem se rozlezly všelijaké paštičky, bochánky, sýrečky, řezy, závitky a&#160;pletánky, ve sklenicích se vznášeli v&#160;načervenalém láku mlži, plži a&#160;obrovská býčí varlata. Na tácech lpěly hutné koláče. Rozpůlené grepy úplně řvaly. Z&#160;ledové drti se vynořovaly ryby jako noha se zubatými vlčími mordami. Z&#160;nitra zkalené nádrže se přitiskl ke sklu hrůzně zavalitý humr s&#160;krunýřem pokrytým vatou řas. Zpod něho vystřelil a&#160;odvesloval jakýsi špinavec, jenom tykadla a&#160;fousy. Co se mě týká, já byl naprosto spokojen s&#160;houskami, které se prodávaly u&#160;stánků, uvnitř vepřové s&#160;cibulí, salám, šunka. Mně by možná stačily i&#160;samotné housky, jak byly dobré.</p>
			<p class="MLP_text ParaOverride-1">Penzión Modelo se večer co večer zmítal modlitbami muslimů. Po nich následovala série hádek a&#160;pískání meluzíny. Kdosi komusi držel řvavé kázání, doprovázené dunivými ranami. A&#160;na závěr přišla africká noc, hoši a&#160;slečny neúnavně vrzali až do svítání. Do toho jsem poslouchal písně, které kdovíkdo kdovíkde zpíval. Moc jsem toho zkrátka nenaspal. Nad ránem jsem se opíral dlaněmi o&#160;zá­bradlí, pil víno a&#160;snažil se pojmout proměny davu. Napřed šli z&#160;práce, pak se loudali do práce a&#160;nakonec ulici zaplavila řídká temena po­sezónních turistů. Kavárníci psali cedule, stavěli upoutávky. Pak jsem prošel kolem recepční, i&#160;po týdnu tam seděla tatáž, a&#160;zamířil naproti do kafírny. Držel jsem koflík a&#160;hleděl na kočičí hlavy, potažené kluzkou vrstvou mastnoty, jako by tudy tahali celou noc vorvaně. Přitom ji denně drhly pluky poklízečů.</p>
			<p class="MLP_text ParaOverride-1">Občas jsem místo pěší túry podráždil síť v&#160;cyber café, projel jsem fotky a&#160;už jsem tam pak nemusel. Jindy jsem náhodně rozklikl reprodukci notoricky známého obrazu, a&#160;jakmile jsem zjistil, že originál visí pouhých pár set metrů odtud, zvedl jsem se a&#160;neprodleně k&#160;němu zamířil. Vběhl jsem do přezdobené budovy, zaplatil, šel rovnou za nosem do prvního patra a&#160;hledal objekt svého zájmu. U&#160;něj jsem pak už zůstal, to jest začal jsem k&#160;němu docházet pravidelně. Stal se ze mě takový úzce zaměřený abonent. Vždy jsem co nejrychleji minul kalvárie a&#160;maríny, vstoupil do místnosti č.&#160;57, přistoupil a&#160;oddal se zírání. Udivilo mě, jak věcně je na tak starém triptychu popsána struktura moderní mysli. Zvědavost, perverze, bezmoc běžných existencí tváří v&#160;tvář nesnesitelně holým obludám nitra. Zástupy potlačených představ. Prostředkem čehož se plahočí tiskový mluvčí, světec se ztuhlým výrazem. V&#160;tichu galerie působila ta středověká vize nemilosrdně se blížícího věku šoubyznysu příšerně. Pojmy <span class="MLP_znak_kurziva_11b">vize</span> a&#160;<span class="MLP_znak_kurziva_11b">příšerně </span>bych vyhodil, možná spíš <span class="MLP_znak_kurziva_11b">proroctví</span> a&#160;<span class="MLP_znak_kurziva_11b">omamně. Proroctví </span>taky ne, <span class="MLP_znak_kurziva_11b">omamně</span> už vůbec. Barák se jmenoval Museu Nacional de Arte Antiga, obraz Pokušení svatého Antonína. Místnost, kde byl instalován, byla zařízena spartánsky&#160;– kamera, hydrant, další kamera, minimax a&#160;hlídač, který ze mě nespouštěl zrak. Vysoký tmavovlasý muž s&#160;lysinou, zoufalé oči, plandavé gatě, orlí nos, tepláková bunda s&#160;logem.</p>
			<p class="MLP_text ParaOverride-1">Pod okny se dmul záliv, bičovaný studenými lijáky, galerie však byla naplněna stálostí a&#160;klidem. Koupil jsem si dva svetry a&#160;dvě sady trenýrek s&#160;potiskem frází <span class="MLP_znak_kurziva_11b">Jsem muž </span>v<span class="MLP_znak_kurziva_11b">&#160;</span>deseti jazycích. A&#160;ucpávky do uší proti popelářům. Když jsem byl v&#160;lékárně kvůli ucpávkám, žádal jsem o&#160;něco na žaludek, magistra nevěděla, já listoval. Trávení zlepšit. Ne moc, jen poněkud. Dala mi pilulky <span class="MLP_znak_kurziva_11b">BRUTUTU forte.</span> Spolkl jsem dvě, žádná změna.</p>
			<p class="MLP_text ParaOverride-1">Ač byl nejvyšší čas odjet, neodjel jsem. Naopak, naučil jsem se vyslovovat základní fráze tak, aby jim bylo přibližně rozuměno. Copak asi moje máma, říkal jsem si, zdalipak ťuká. Několikrát jsem jí zkusil zavolat, ale nebrala to. Zvykla si vypínat na pevné lince zvonění, aby měla pokoj.</p>
			<p class="MLP_text_bez1radku_-12-0- ParaOverride-1">24.&#160;prosince bylo v&#160;Lisabonu polojasno, převládající vítr od západu, teplota 13,5&#160;stupně, rosný bod devět, tlak 1026&#160;hPa, relativní vlhkost vzduchu 80,7&#160;procenta. Vleže na posteli jsem namačkal číslo. „Tak co,“ řekl jsem, „máš už hotový rumový koule?“</p>
			<p class="MLP_text ParaOverride-1">„Já dokážu jenom ty suchý pracny a&#160;rohlíčky.“</p>
			<p class="MLP_text ParaOverride-1">„Piškoty, kakao, cukr, máslo, rum, hrozinky, kokos, uhněteš koule, jednoduchý.“</p>
			<p class="MLP_text ParaOverride-1">„Tak je děláš ty?“</p>
			<p class="MLP_text ParaOverride-1">„Tak je dělaj ženy mejch kámošů.“</p>
			<p class="MLP_text ParaOverride-1">„Já nejsem žena tvýho, ale svýho kámoše, a&#160;koule nechystám. Tak mě na ně po svátcích, pyšuto, pozvi.“</p>
			<p class="MLP_text ParaOverride-1">„Já je neumim, umí je moje máma.“</p>
			<p class="MLP_text ParaOverride-1">„Jak ta se má?“</p>
			<p class="MLP_text ParaOverride-1">„Leží v&#160;posteli a&#160;čte si detektivku, proč se ptáš? V&#160;životěs jí neviděla.“</p>
			<p class="MLP_text ParaOverride-1">„Já jenom, že bys měl bejt s&#160;ní, pokud s&#160;ní nejseš.“</p>
			<p class="MLP_text ParaOverride-1">„Jsem pořád eště tady.“</p>
			<p class="MLP_text ParaOverride-1">„Komunikuješ s&#160;někym?“</p>
			<p class="MLP_text ParaOverride-1">„Ale jo, tuhle mi psal známej z&#160;Prahy a&#160;chlubil se, že neměl nikdy tak ideálně řídkou stolici jako teď, po třech letech na antidepresivech.“</p>
			<p class="MLP_text ParaOverride-1">„Což je blbost, poněvač ty naopak stavěj.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„Ty sis vyrobil ze života takovej pokojíček pro jednoho námořníčka, víš to?“</p>
			<p class="MLP_text ParaOverride-1">„Otázka je, jestli se z&#160;toho časem sám nevojebu.“</p>
			<p class="MLP_text ParaOverride-1">„To je jistě otázka. Prachy máš?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Tak zatim pa.“</p>
			<p class="MLP_text ParaOverride-1">V&#160;štěrbinách okenic kmitala světla svíček, Štědrý večer jel na plné obrátky. Ukrojil jsem si kus katolického salámu, ulomil veku a&#160;vrátil se do postele. Měl jsem na bydlení a&#160;na salám, na let zpátky už ne. Laciné tohle lisabonské město zrovna není.</p>
			<p class="MLP_text ParaOverride-1">Po svátcích volala šéfka z&#160;Prahy, jako vždy věcně: </p>
			<p class="MLP_text ParaOverride-1">„Kde seš a&#160;jak proběh ten blázinec?“</p>
			<p class="MLP_text ParaOverride-1">„Ale jo,“ řekl jsem, „jo.“</p>
			<p class="MLP_text ParaOverride-1">„No tak fofrem přijeď, flušem tu bez tebe volej. Včera jsem potkala u&#160;punče na Staromáku holku, co vo tobě píše diplomku. Sympatická, já si dycky myslela, že nemáš vkus, a&#160;ty máš.“</p>
			<p class="MLP_text ParaOverride-1">„Jakou diplomku? Jakou holku?“</p>
			<p class="MLP_text ParaOverride-1">„Snad jsem zas něco neprolákla, Barborka, vidíš, že víš. Letim, ty nechlastej a&#160;vrať se, čau.“</p>
			<p class="MLP_text ParaOverride-1">Volal jsem obratem. „Pyšan,“ slyšel jsem. „Já tušila, že ti to vykecá, já se tak stydim, předpokládám, že proto voláš. Prostě seš chlápek, co se před čtyřicítkou utrh a&#160;začal mít ambice. Nic lepšího mě nenapadlo, tak jsem tě zařadila do výzkumu, zní to přijatelně?“</p>
			<p class="MLP_text ParaOverride-1">„Dyť já ale žádný ambice nemám.“</p>
			<p class="MLP_text ParaOverride-1">„A&#160;proto se chováš, jako že je máš.“</p>
			<p class="MLP_text ParaOverride-1">„To je ultrahovadina.“</p>
			<p class="MLP_text ParaOverride-1">„Náladičku máš, to slyšim.“</p>
			<p class="MLP_text ParaOverride-1">„Jsem veselej jak houpací kůň. A&#160;jak dlouho to píšeš?“</p>
			<p class="MLP_text ParaOverride-1">„Půl druhýho roku.“</p>
			<p class="MLP_text ParaOverride-1">„Tak to běž do hajzlu!“ vyjelo ze mě.</p>
			<p class="MLP_text ParaOverride-1">„Promiň,“ řekla, „ale co tě sere?“</p>
			<p class="MLP_text ParaOverride-1">Ty, protože jsem myslel, protože, protože snad my dva, chtěl jsem říct. Ale řekl jsem jenom: „Ty.“</p>
			<p class="MLP_text ParaOverride-1">„No tak jo, bon voajáž.“</p>
			<p class="MLP_text ParaOverride-1">Sedl jsem do vlaku mířícího na jih. Venku ubíhaly kopce, otevírala se a&#160;zavírala údolí. Co ti na tom vadí, ptal jsem se, co tě tak vytáčí? Může tě vzít ďas, že tě použila, zatímco sis byl jist, že tě zbožňuje. Je to furt dokola. Sbohem, náno. Smázl jsem její číslo v&#160;seznamu, aby mě to nepokoušelo. Stejně nebyl signál. Raněné kamarádství bylo obecně na dně všech mých vztahů. Z&#160;dálky mě vítaly obrovské vlny, rozbíjející se o&#160;skaliska. Vystoupil jsem ve městě Lagos, přespal v&#160;privátu za nádražím. Majitelku zajímalo, zda jsem katolík, ne odkud, jenom zda. Odtamtud jsem pak logicky pokračoval až na špici světadílu. A&#160;tam jsem taky došel. Stál jsem na útesu, dole řval Atlantik, skaliska se tyčila. A&#160;to bylo všechno.</p>
		</div>
</body>
</html>