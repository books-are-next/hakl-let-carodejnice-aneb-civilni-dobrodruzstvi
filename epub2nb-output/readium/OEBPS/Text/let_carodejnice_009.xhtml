<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-4" class="MLP_uroven2_kapitola ParaOverride-1">4. Kašel a&#160;dým</p>
			<p class="MLP_text_bez1radku ParaOverride-1">První den, kdy jsem to nevydržel, bylo úterý. Vešel jsem v&#160;devět patnáct ráno hlavním vchodem do obchoďáku, vyjel až na horní galerii a&#160;zaujal postavení za umělým keřem. Zpoza něj jsem se dopodrobna obeznámil se situací. Před potravinami se hemžilo telefonující úřednictvo, zevlouni s&#160;gyrosem, nakupující samice, mládež na čumendě. Všichni se navzájem hlídali a&#160;pozorovali. <span class="MLP_znak_kurziva_11b">Akce, akce, akce,</span> zvaly cedule do nitra bludiště. Mezi sloupy postávalo několik křápků v&#160;oblecích se šnekem vysílačky v&#160;uchu. Kyselá křeč strachu mi prohrábla střeva a&#160;vydatně jsem se orosil.</p>
			<p class="MLP_text ParaOverride-1">Ve středu už jsem byl nicméně schopen projít přízemím. Ve čtvrtek jsem to zopakoval a&#160;od pátku jsem si zkracoval cestu do práce jako dřív. Zase jsem okukoval svítítka, pískátka, hračičky, nepokoje. Mezi egyptskými figurami přibyl Amemet s&#160;krokodýlí hlavou. U&#160;kasy zívala ničemná lodyha v&#160;bokovkách. Nějak jsem přestával mít ty krámy rád. Diody bodaly do sítnice, bižuterie se mrtvě leskla. Na dně haly stála řada oválných stánků, připomínajících létající kabinu z&#160;Lynchovy <span class="MLP_znak_kurziva_11b">Duny.</span> Za tím, co byl nejblíže místu, kde Chorche padl, jsem občas postál. Potřeboval jsem se dozvědět, jestli tam někde náhodou dál, živ a&#160;zdráv, nebuzeruje lidi. Divná věc, říkal jsem si, jak rychle šel k&#160;zemi. Přece to nemůže vitamíny a&#160;proteiny nabušený organizmus tak lehce vzdát. Čekal bych cokoliv, jen to ne, říkal jsem si a&#160;listoval v&#160;knihkupectví u&#160;vchodu atlasem Poznej lidské tělo. V&#160;oblastech, připadajících v&#160;úvahu, se nacházely samé důležité orgány.</p>
			<p class="MLP_text ParaOverride-1">Po příchodu na pracoviště jsem zadal slovo Amemet. <span class="MLP_znak_kurziva_11b">Amemait,</span> opravil mě vyhledávač, Velká požíračka, démon, účastnící se soudů nad zemřelými. Když všechno nebylo OK, snědl mrtvému srdce, což teprve znamenalo definitivní utrum. Dosurfoval jsem ke zprávě, že k&#160;typickému usmrcení nožem je třeba v&#160;průměru sedmnácti ran, jde-li o&#160;rány bodné. Na svém stavu jsem neshledával nic mimořádného, vše se zdálo být normální, dokonce o&#160;dost normálnější než dřív. Je fakt, že kdyby pro mě přišli, nedělal bych potíže. Byl jsem to já, nahlásil bych iniciativně, než by stačili mrknout. Možná bych jim toho naopak řekl mnohem víc, než by chtěli v&#160;souvislosti s&#160;vyřešeným banálním případem slyšet. Pak by bylo co, tepláky a&#160;zubní kartáček. Oběsil bych se v&#160;noci na umývárně nejspíš. Případně bych v&#160;klidu hrál s&#160;dalšími nevinnými žolíky.</p>
			<p class="MLP_text ParaOverride-1">Po večerech jsem si vymýval mozkovnu starými bijáky z&#160;krabice v&#160;Barunčině pokoji. <span class="CharOverride-1">D</span><span class="MLP_znak_kurziva_11b">r. Goldfoot and the Bikini Machine, They Live By Night, Der Golem, Bestie z&#160;druhé strany, Přichází to zvenku,</span> přízračná <span class="MLP_znak_kurziva_11b">Aelita</span>, <span class="MLP_znak_kurziva_11b">Desátá oběť</span> s&#160;Elsou Martinelli a&#160;Ursulou Andress, hlavními hrdinkami mých dávných pohlavních sebedestrukcí. O&#160;<span class="MLP_znak_kurziva_11b">Barbarelle</span> nemluvě. S&#160;čím dál větším porozuměním jsem sledoval filmy na­plněné jistotou, že člověk je sám o&#160;sobě v&#160;pořádku a&#160;že budoucnost může být jedině atomová, lesklá a&#160;svištivá.</p>
			<p class="MLP_text ParaOverride-1">„Nic přijatelnějšího tu stejnak nemám,“ krčila rameny Barunka.</p>
			<p class="MLP_text ParaOverride-1">Příští den jsem se stavil ve videopůjčovně a&#160;vybral pár opusů, které se mi kdysi snad částečně líbily. <span class="MLP_znak_kurziva_11b">Americká krása</span> nebyla nejhorší, když se odečetlo beztvaré schéma vzpoury proti všeobecné otročině a&#160;impotenci. Při <span class="MLP_znak_kurziva_11b">Duně </span>hleděla Barunka trochu posupně.</p>
			<p class="MLP_text ParaOverride-1">V&#160;pondělí večer jsem absolvoval v&#160;rámci popracovního záchvatu aktivity spontánní polorande s&#160;tichou holkou od nás, s&#160;naší grafičkou. Jeli jsme výtahem, dole jsem ji zbůhdarma pozval na kafe. Pak jsme mlčky lokali mojito v jakémsi nahlouplém trendy baru. Potom jsme se znenadání vochlovali na náměstí Kinských. Já jí kdovíproč zhluboka čichal k&#160;vlasům, posléze jsem se je snažil vdechnout a&#160;nakonec jsem je žvýkal. Ona mi protihodnotou mnohokrát vcucla a&#160;vyvrhla ukazovák, prostředník, palec. Žižlali jsme se, až nás huba brněla. Občané pokojně seděli kolem vodotrysku a&#160;přihlíželi tu prudkým, tu méně prudkým poryvům osvětlené městské vody. Když jsem jí našel pod košilí prso a&#160;ujistil se, že jde o&#160;prso, chvíli jsem ho mačkal.</p>
			<p class="MLP_text ParaOverride-1">„Jdem každej do svýho, to by nebylo dobrý,“ řekla velerozumně poté, co si nechala osahat ještě druhé.</p>
			<p class="MLP_text ParaOverride-1">Zamířil jsem tedy k&#160;Barunce.</p>
			<p class="MLP_text ParaOverride-1">„Pyšane?“ vydechla ze tmy, zatímco jsem šátral po předsíni.</p>
			<p class="MLP_text ParaOverride-1">„No?“</p>
			<p class="MLP_text ParaOverride-1">„Jak ses měl a&#160;kdes byl?“</p>
			<p class="MLP_text ParaOverride-1">„U&#160;jednoho známýho.“</p>
			<p class="MLP_text ParaOverride-1">„U&#160;kterýho?“</p>
			<p class="MLP_text ParaOverride-1">„Košín, toho neznáš.“</p>
			<p class="MLP_text ParaOverride-1">„Jak bych mohla, když neznám nikoho,“ zívla a&#160;otočila se.</p>
			<p class="MLP_text ParaOverride-1">Košín, přemítal jsem, Košín, to byl snad někdo ve školce.</p>
			<p class="MLP_text ParaOverride-1">Když jsem ráno rozlepil oči, seděla u&#160;stolu, hryzala velké jablko a&#160;přes to jablko mě ze čtyř metrů pozorovala.</p>
			<p class="MLP_text ParaOverride-1">„Usínání je hypnagogium a&#160;probouzení je složitější&#160;– hypnexagogium,“ pronesla. „A&#160;já z&#160;tebe cejtim až sem jinou ženskou.“</p>
			<p class="MLP_text ParaOverride-1">„Připouštim, s&#160;jednou jsem si dal pusu.“</p>
			<p class="MLP_text ParaOverride-1">„Pusu.“</p>
			<p class="MLP_text ParaOverride-1">„Byl jsem malounko lízlej, vostatně proč tobě se omlouvám.“</p>
			<p class="MLP_text ParaOverride-1">„Omlouváš se správně, vzala jsem tě pod křídlo, jelikož seš v&#160;ňákym virtuálnim průseru, netahám z&#160;tebe, v&#160;jakym, aby ses třeba nezaplet.“</p>
			<p class="MLP_text ParaOverride-1">„Jak, nezaplet?“</p>
			<p class="MLP_text ParaOverride-1">„No jestli to třeba nebyla Košínova manželka, s&#160;kym ses líbal. Košín umí bejt prevít.“</p>
			<p class="MLP_text ParaOverride-1">„Co blázníš? Je ráno.“</p>
			<p class="MLP_text ParaOverride-1">„Vo tom žádná. A&#160;co teda?“</p>
			<p class="MLP_text ParaOverride-1">„Co jako?“</p>
			<p class="MLP_text ParaOverride-1">„To je na tobě, abys řek.“</p>
			<p class="MLP_text ParaOverride-1">„Vyčistim si zuby, sbalim se a&#160;vypadnu.“</p>
			<p class="MLP_text ParaOverride-1">„Fakt jo?“ řekla. „Ješitnost?“</p>
			<p class="MLP_text ParaOverride-1">„Nevim.“</p>
			<p class="MLP_text ParaOverride-1">„Vobejmem se teda?“</p>
			<p class="MLP_text ParaOverride-1">Objali jsme se jako ochotníci. Zase byla výrazně hubenější. Drahnou dobu hrabala ve skříni. Načež mi předala igelitový pytel, nacpaný suchými šišticemi.</p>
			<p class="MLP_text ParaOverride-1">„Skank,“ řekla. „Dobrý na nervy, nebraň se tomu.“</p>
			<p class="MLP_text ParaOverride-1">„Vzhledem k&#160;mý bezpečnostní situaci hezkej dárek.“</p>
			<p class="MLP_text ParaOverride-1">„Já to tu nechci a&#160;muj muž zas až moc, tak mi udělej radost a&#160;vodvez to. Je silná, nepřežeň to,“ řekla, vkročila do lodiček a&#160;byla pryč.</p>
			<p class="MLP_text ParaOverride-1">Bylo úterý, hodiny ukazovaly deset patnáct. Naházel jsem košile do ruksaku. Do práce jsem nemusel, den volna po uzávěrce. Přepadla mě touha po důkladné snídani. V&#160;lednici jsem nalezl vejce, máslo, prastarý hermelín a&#160;cibuli. Zvedl jsem po patnácté poctivě zazvonivší nokii.</p>
			<p class="MLP_text ParaOverride-1">„Ha! Baruna spěchající na vlak, volající zpřed nádraží,“ dýchala a&#160;já cítil až sem tu čerstvost, to nepochopitelné nadšení.</p>
			<p class="MLP_text ParaOverride-1">„Kam tě vlak poveze?“ zeptal jsem se.</p>
			<p class="MLP_text ParaOverride-1">„Někam za Děčín, víc nevim. Jenom to, že mám s&#160;sebou mít šátek na zakrytí vočí.“</p>
			<p class="MLP_text ParaOverride-1">„To vypadá, že si budeš za Děčínem hrát na slepou bábu.“</p>
			<p class="MLP_text ParaOverride-1">„Volám proto, jestli bys mi nemoh pučit svítilnu, tu prej mám taky mít.“</p>
			<p class="MLP_text ParaOverride-1">Má kamarády, musí mít, přece nemá jenom muže v&#160;Koreji, mě a&#160;šéfa na koksu.</p>
			<p class="MLP_text ParaOverride-1">„Jak bych ti moh pučit svítilnu, když jsem u&#160;tebe doma a&#160;zrovna hledám svuj holicí strojek?“</p>
			<p class="MLP_text ParaOverride-1">„Aha. Já myslela, že bych nechala ujet jeden děčínskej šíp, stavila bych se u&#160;tebe v&#160;práci, ty bys mi uvařil ovocnej čaj, chvilku bysme kecali, já bych se konečně mrkla, kde děláš, a&#160;ty bys mi pučil tu svítilnu.“</p>
			<p class="MLP_text ParaOverride-1">„Dneska v&#160;práci nebudu a&#160;baterku nemám, pokuds myslela baterku. Jeď na sever, můro, vrať se a&#160;pak si zavoláme.“</p>
			<p class="MLP_text ParaOverride-1">„My jsme spolu bydleli, viďžejo.“</p>
			<p class="MLP_text ParaOverride-1">„No jo.“</p>
			<p class="MLP_text ParaOverride-1">„Poličku do kuchyně bys mi ale přitlouct moh, pavouku.“</p>
			<p class="MLP_text ParaOverride-1">„Copak tvuj muž neumí přitlouct poličku?“</p>
			<p class="MLP_text ParaOverride-1">„Snad jo, ale já bych nesnesla, kdyby to udělal špatně. Kdežto kamarád to může zkurvit, jak chce, chápeš ten rozdíl?“</p>
			<p class="MLP_text ParaOverride-1">„Moc dobře.“</p>
			<p class="MLP_text ParaOverride-1">„Tak pa, klíče mi dáš pak.“</p>
			<p class="MLP_text ParaOverride-1">Vsypal jsem cibulku do másla a&#160;rozhlížel se po příhodném koření, v&#160;kredenci byl jen bobkový list. Pak mi padl zrak na dárek v&#160;igelitu. Jak by to asi chutnalo. Rozdrolil jsem šištici, druhou, hodil na pánev. Podržel jsem v&#160;nose divokou vůni, rozklepl na to tři vejce a&#160;zamíchal. Mělo to chuť jako vajíčka s&#160;kopřivami. Posnídal jsem, opláchl talíř, pánev, přibouchl, zamkl.</p>
			<p class="MLP_text_bez1radku_-12-0- ParaOverride-1">Do práce jsem nemusel, domů jsem nechtěl, vyrazil jsem tedy jen tak s&#160;batohem na rameni na rajz. Původní záměr byl vystoupat na Vyšehrad, jenže jsem v&#160;půli kopce nahlédl, že z&#160;toho směru nebude k&#160;vidění nic výjimečného. Nábřeží, komíny, rytmicky mrkající plechové kryty větráků, nazlátlý rosol nad sršními hnízdy střech. Po rozpáleném asfaltu kroužil na koloběžce zachmuřený hošík s&#160;nalitou, zdravě prokrvenou tváří. Odrážel se a&#160;opisoval kružnici o&#160;co nejmenším průměru, dokola a&#160;dokola. Vrátil jsem se k&#160;Výtoni a&#160;ohnul kroky ke schodům, vedoucím na oficiálně bezejmenný most, v&#160;mapách označovaný jako <span class="MLP_znak_kurziva_11b">Železniční.</span> Prkna pěší lávky rachotila. Konstrukce se zachvívala mírným lomozem. Směr pouti mi úplně ideální nepřipadal, ale není už na té Výtoni moc atraktiv­ních možností. Podvědomí mě navíc táhlo na protější břeh, na němž jsem denně drobil do mlýna svůj čas. Za mostem jsem se dal po Strakonické směrem na Hlubočepy. Kamiony se valily jeden za druhým, kouř se dal kousat, vedro k&#160;chcípnutí. Po chodníku proti mně klopýtal muž ve svetru. Z&#160;čela, z&#160;nosu a&#160;z&#160;uší mu hrčela krev. Díval se pod nohy a&#160;šlapal. Minul mě. Než jsem se stačil ohlédnout, kvikly brzdy. Otevřely se dveře limuzíny, muž sám od sebe nastoupil. Zevnitř mu pomohly ruce v&#160;košili s&#160;krátkým rukávem. Pak odpálili. V&#160;autě seděli nejspíš ti samí, co mu to způsobili.</p>
			<p class="MLP_text ParaOverride-1">Dokráčel jsem k&#160;lihovaru a&#160;zahnul po mostě na Císařskou louku. V&#160;polovině ostrova jsem usedl na lavičku. Po řece plynuly dunící hudebně-taneční lodě. Když první mizela proti proudu v&#160;zátočinách, další plynula s&#160;řevem na palubě kolem a&#160;následující se sem hrnula z&#160;centra. Nešlo si nevšimnout, že se na každé lodi vyskytuje jedna bzikavka, která je prostě nejlepší. Má nejlíp zmáknuté figury, strojově přesná šukavá gestíčka, nejrychleji se vrtí, nejotrleji reaguje na drobné chlívárny primitivně šachujících zájemců, zlatá Barunka. Přihlížel jsem, jak šífy plují. Jak hrnou břečku, jako by cpaly krk do roláku. Nedomrlé slunce v&#160;roští nad protějším kopcem otevřelo malinká mělká ústa a&#160;vyvrhlo píseň beze slov. Svět vydal vůni, kterou jsem kdysi znával líp než co jiného. Plnost a&#160;ostrost, ale beze jména. To už jsem věděl, že se něco děje. Třeba jen malá přechodná ranka, říkal jsem si. Odpojení, mrtvička, menší rokenrol. Bylo mi to fuk. Depeše, kterou jsem v&#160;ten okamžik přijímal, byla neskonale významnější.</p>
			<p class="MLP_text ParaOverride-1">Zvedl jsem se na nohy, nadhodil batoh a&#160;vydal se zpátky. Vydal není to slovo. Čas se choval jako bedna s&#160;kytem. Žďuchl jsem do ní, posunula se o&#160;milimetr. Žduchl, posunula. Rup a&#160;huch, rup a&#160;huch. Trvalo dlouho, než jsem se ocitl na Strakonické. Než jsem dospěl přes autobusovou zastávku Lihovar a&#160;ještě jednu autobusovou zastávku Lihovar na tramvajovou refýž Lihovar. Co tam ale. Zachránil mě kostelík opodál, zalíbil se mi natolik, že jsem k&#160;němu zamířil. Věž trčela z&#160;pahorku jako syrová telecí noha. Šel jsem po mostě nad tratí, po pěšině, pak do svahu. Přes malinové šlahouny, přes vápencové šutry. Koníci a&#160;jiná cháska se rozstřikovali do stran, sotva se jich dotkl můj stín. Obešel jsem stavbu, nahlédl dovnitř. V&#160;okně hořela světice. <span class="MLP_znak_kurziva_11b">Blahoslavené Anežce České na poděkování za o</span><span class="MLP_znak_kurziva_11b">svobozen</span><span class="MLP_znak_kurziva_11b">í s&#160;vděčnou farností rodina D., </span>psáno u&#160;jejích nohou. To je titulek, proboha. Nedalo se to říct trochu se švihem? Dalo, ale nebylo to v&#160;zadání, švih tenkrát nikoho netrápil. Za kostelem jsem našel sochu Nepomuka, pod níž jsem si po zásluze odpočinul. Světcova tvář byla rozežrána mrazem, deštěm ohlazený obojživelník na kříži v&#160;jeho náručí byl pocintán růžovým sprejem. Po holém hřbetě kopce Děvína šlo v&#160;řadě za sebou šest copatých holčiček.</p>
			<p class="MLP_text ParaOverride-1">Opět jsem stál na stanici Lihovar, došel jsem sem asi. Navíc zčista­jasna přihučela čtrnáctka. Nabídly se mi vysokánské schody, horký vzduch plný oleje a&#160;zvonění. Nedokázal jsem si vybavit, co je třeba udělat, abych se dostal dovnitř. Vzápětí jsem se lekl, nečeká se už jenom na mě? Zavřel jsem oči. Radši dělat, že nevidím, než přiznat, že sem nepatřím. Odstoupil jsem, zatápal. Jeďte už. Náhle se mě ujaly dvě tvrdé studené lopaty a&#160;vtáhly mě do nitra. Nezbylo mi než nechat poklopy dole. Děkuju, řekl jsem. Co teď, najít sedadlo. Jak ale? Hmatat pod sebou? Nacházet zděšené lokty, uhýbající nosy? A&#160;když ho najdu, jak si sednu? Netrefím se a&#160;svalím, to vem čert, ale co pak? Zařehtat jako kabaretní kobyla? Překvapit všechny sdělením, že vidím?</p>
			<p class="MLP_text ParaOverride-1">„Já vám pomůžu, pane,“ hňukl mi kdosi do ucha hlasem, který zněl, jako když někdo zběsile hamtá v&#160;mokrých hadrech. Jak mi může chtít pomáhat někdo, kdo má takhle zlej hlas? Pak mi ten člověk zaťal drápy do paže a&#160;zatlačil mě do sedadla. Sundal jsem bágl a&#160;položil si ho na klín. Jel jsem v&#160;tom pořádně.</p>
			<p class="MLP_text ParaOverride-1">„Děkuju, pane,“ řekl jsem. Snad je to pán.</p>
			<p class="MLP_text ParaOverride-1">„Ano,“ a&#160;posadil se mi do týla.</p>
			<p class="MLP_text ParaOverride-1">Cítil jsem, jak mi na nechráněném krku buší žíla. Nechal jsem raději průzory dole a&#160;věnoval se tomu, co se dělo uvnitř. V&#160;modravém loubí sršely, prskavě se lámaly a&#160;pěnily ohnivé struktury. Myšlenky, pouhé obaly od sušenek, zjednodušené kopie prostých podnětů, poletovaly nad vzdouvajícími se proláklinami, na jejichž povrchu zuřila drobounká vřava. Drobounká, dokud jsem neklesl přímo do ní. Kolem mě se rozlilo nezměrné kolbiště. Po jeho obzoru se přesouvaly nepopsatelně pomalé bytosti. Některé byly v&#160;sobě. Vypadalo to, že si něco řeší. Že spolu zápasí důlní stroje. Že tam po sobě lezou celé fabriky. Klesal jsem dál, minul otřásající se chrupav­čitý provoz, připravený produkovat zvuky, hlásky, slova. Cukr, káva, limonáda. Chceš, nechceš, víš, nevíš. Narážel jsem na jakási hnijící kopyta a&#160;strupy. Až jsem se dostal do nejspodnějších komůrek, nabitých už jen vatou předtuch. Kde to bylo kupodivu ze všeho nejzajímavější. Mimo jiné jsem konečně pochopil obrazy Mikuláše Medka. A&#160;též jsem si s&#160;konečnou platností uvědomil, že je tu všude kolem přítomno živé, aktivní zlo, což se mi dosud jevilo jen jako vžitá lež.</p>
			<p class="MLP_text ParaOverride-1">Můj dobrodinec mě s&#160;hekáním opustil. Zavanul od něj okurkový lák a&#160;byl v&#160;čudu. Na příští zastávce jsem otevřel oči, zvedl kostru a&#160;položil podrážku na chodník. To jsem si dal. Šišlavý hukot, medvědí přešlapování, kanonáda světel, planoucích kolem dokola mamutího náměstí. Rozlehlý kostel, podobající se nádraží, ne-li naopak. Snažil jsem se odhadnout, ve které čtvrti se nalézám. Vyhýbavé pohledy. Absolutně nesmyslné názvy obchodů. Přistoupil jsem k&#160;osaměle vyhlížející osůbce s&#160;temnými kruhy pod očima. Dlouho mi to vysvětlovala, dlouho. Z&#160;huby jí při tom lezly ostré, ošklivě zbarvené hryzáky. „Mufíte. Mufíte. A&#160;mufíte,“ sypala ze sebe žvance dechu jako popel z&#160;kamen a&#160;skřípala těmi klafáky, přičemž mi hleděla rybíma očima na ohryzek. Poděkoval jsem, kus jsem poodešel. Uklidnil jsem se, postál. Potom jsem nakreslil adresu hůlkovým písmem na kus papíru, prošel jsem parkem, mávl na taxík.</p>
			<p class="MLP_text ParaOverride-1">Uvnitř seděl chlápek, který se od temene hlavy dolů rozšiřoval možná víc, než bývá běžně k&#160;vidění. Takový rozšiřující se, nakrátko ostříhaný, v&#160;sedadle až moc pevně usazený chlápek. Strčil jsem mu papír, on kývl a&#160;vezl mě zamaštěným, černým, naprosto nepřijatelným městem. Navíc jsem se začal potahovat hustým olejnatým potem. Zároveň jsem se snažil zrekapitulovat, proč a&#160;jak jsem se přes Medka dostal k&#160;tomu zlu. Muž zahnul do jedné vcelku příjemné, možná dokonce nádherné ulice. Popojel, ještě popojel, šlápl na brzdu.</p>
			<p class="MLP_text ParaOverride-1">„Díky,“ řekl jsem mu. Měl oči, co už vstřebaly onačejší divy. Zavřel dlaň s&#160;několika kovovými padesátkami, vtáhl ji, zatočil volantem a&#160;zmizel.</p>
			<p class="MLP_text ParaOverride-1">Nade mnou vibrovaly kaskádovité plochy listí, prozářeného výbojkami. Vítr rozechvíval větve, prostoupené křehkými světelnými balóny. Přede mnou stála řada vtipně navržených a&#160;seřazených, se značným humorem postavených baráků. Došel jsem k&#160;vratům, která mi sama od sebe nabídla, že za nimi je místo, které hledám. Odemkl jsem na první pokus. Řada schodů a&#160;další dveře. Použil jsem klíč s&#160;rutinou zaškoleného živočicha. Rozsvítil jsem a&#160;viděl pod sebou parkety, na nich poházené boty. Ve všech případech jsem byl jejich majitel. Léta jsem je střídavě natahoval, šněroval a&#160;zouval, občas nakrémoval. Pak leštil kartáčem s&#160;pocitem sucha v&#160;mozku.</p>
			<p class="MLP_text ParaOverride-1">Uvařil jsem si hrnec kafe. <span class="MLP_znak_kurziva_11b">NENÍ TO VE ZPŮSOBU, ALE V</span>&#160;<span class="MLP_znak_kurziva_11b">INTENZITĚ,</span> napsal jsem fixkou na zeď nad počítač, připadalo mi to důležité, jakkoliv poněkud naduté. <span class="MLP_znak_kurziva_11b">Lidský mozek má kapacitu 35 miliard gigabytů,</span> musel jsem tamtéž napsat někdy předtím, protože jsem to teď četl. Co já s&#160;tím mozkem pořád mám. Otevřel jsem větračku a&#160;ulehl do postele. Neni čas na sólovej výstup, řekla by nastydlým hlasem moje smíchovská šéfka. Však ji už za pár hodin zase uvidím. Zajímavá novinka byla, že když jsem se pootočil doleva, usínal jsem, vpravo jsem se naopak budil. Volume doleva a&#160;nazdar. Elegantní.</p>
			<p class="MLP_text ParaOverride-1">„Já tady jezdim a&#160;nemůžu se nikam dostat,“ pronesl kdosi do mého usínání tak jasným tónem, jako kdyby stál nade mnou. „Už sem to tu vobjel šestkrát!“</p>
			<p class="MLP_text ParaOverride-1">„Číslovky vládnou světu,“ zívl jsem.</p>
			<p class="MLP_text ParaOverride-1">„Zazpívej mi, holoubku!“ ozval se dětský hlásek.</p>
			<p class="MLP_text ParaOverride-1">„Děti maj, himlhérgot, eště spát,“ zabroukal někdo třetí, vlastně čtvrtý.</p>
			<p class="MLP_text ParaOverride-1">Pak ještě promluvily dva hlasy, mladý a&#160;starý.</p>
			<p class="MLP_text ParaOverride-1">„Jsou to teda kapačky, co dostáváme,“ řekl mladší a&#160;starší odvětil: „To nejsou kapačky, to jsou zatim jenom kapky.“</p>
		</div>
</body>
</html>