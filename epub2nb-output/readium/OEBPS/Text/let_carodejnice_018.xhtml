<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-14" xml:lang="cs-CZ">
		<div class="_idGenObjectStyleOverride-1">
			<p id="_idParaDest-13" class="MLP_uroven2_kapitola ParaOverride-1">13. Snad jenom ty boty</p>
			<p class="MLP_text_bez1radku ParaOverride-1">Sasové, kteří nám nadšéfovali, se možná v&#160;tom svém postavení malinko nudili. Měli sklon si pro nás vymýšlet nadstandardní akce, o&#160;nichž byli přesvědčeni, že nás potěší. Například jsem od nich obdržel po síti pokyn, abych laskavě zorganizoval podzimní párty pro celé vydavatelství. Jejich vize byla, že my z&#160;firmy budeme v&#160;bílém, abychom fungovali jako takoví andělé, pohybující se mezi běžnými hosty. Že k&#160;tomu bude hrát DJ a&#160;že tam musí být hodně V.&#160;I.&#160;P.</p>
			<p class="MLP_text ParaOverride-1">Tady se Denisa, šéfka, projevila jako formát. </p>
			<p class="MLP_text ParaOverride-1">„Vyser se na to, Kájo, a&#160;piš, já to zařídim,“ řekla. „Ty si akorát sežeň bílý hadry.“</p>
			<p class="MLP_text ParaOverride-1">„Kde se daj sehnat bílý hadry?“</p>
			<p class="MLP_text ParaOverride-1">„Tak se vyser i&#160;na to, já ti dovalim smetanovej smoking po mym mužovi, bude ti větší, aspoň budeš vypadat správně vodvázanej.“</p>
			<p class="MLP_text ParaOverride-1">Na mě zbyl úkol sehnat si boty. Vzal jsem doma polobotky, odmastil je v&#160;benzínu a&#160;nastříkal na bílo. Měl jsem z&#160;nich radost. Němec s&#160;nejbělejšími zuby si mě vzal na večírku stranou, poplácal mě jako hřebce a&#160;řekl: „Jsem rád, že vás tu máme. První dojem bývá nejdůležitější, ale ve vašem případě to, neurazte se, neplatí.“</p>
			<p class="MLP_text ParaOverride-1">Co bych se urážel. Dal jsem si s&#160;ním koktejl, povšechně porozprávěl a&#160;musel jsem běžet, měl jsem promluvit do mikrofonu, než to DJ rozbalí. V&#160;půli žvanění jsem si s&#160;úděsem uvědomil, že ačkoliv o&#160;to ani dost málo nestojím, zjevně podnikám kroky směřující k&#160;takřečené střední kariéře. Snad jenom boty mi to lehce kazily. Barva se během přešlapování ošoupala a&#160;ke konci večera jsem měl na nohou křápy, které vypadaly jako nějaká hodně odfláknutá pankáčská verze dalmatina.</p>
			<p class="MLP_text ParaOverride-1">Začali mě mít za svého, to byla chyba. Díky soukromé rostlinné ležérnosti jsem vzbudil jejich pozornost. Stal jsem se objektem jejich přízně, za niž byli zvyklí si nechat platit vylekanou oddaností. S&#160;mou novou funkcí se pojily různé obřadní úkony. Občas jsem musel přijmout nebo vyhodit korektorku, promluvit do duše grafikovi. Zvládal jsem to dobře, tolikrát mě někdo někde tiskl ke zdi, že mi ty fráze šly samy od sebe. Budu s&#160;tebou mluvit na rovinu, osobně mi seš sympatická, ale pracovně to skřípe, to cejtíš sama, hlavně se někde chyť, máš něco, nemáš, tak zkus zavolat na tohle číslo. Odříkával jsem rozhašené pasácké řeči, ze kterých je především jasné, že jim ani sám tlampač, který je pronáší, nevěří. Ani nesmí. Je to jen ritus, pohyb pístu.</p>
			<p class="MLP_text ParaOverride-1">Narůstající pocit hnusu jsem měl, ten má každý. Někdy se to až všechno houpalo. Když ale mluvím zase o&#160;pocitech, musím říct, jak jsem si dnes a&#160;denně připadal. Připadal jsem si jako tenkrát, když mě máma poprvé vzala na koukačku do svatého Víta. Když jsem stál, šestiletý, v&#160;katedrále pod barevnými vitrážemi, na hlavě rádiovku, a&#160;nemohl se vyrovnat s&#160;dojmem z&#160;toho plynoucím. Že světlo plus barva rovná se zářivé spočinutí. Že se nacházím uvnitř krasohledu. Svět že je rotující ametyst. A&#160;že to tak bude vždycky. Pročpak mi máma v&#160;chrámu nesundala rádiovku, nevím. Asi proto, že jsme byli ateisti. Burani, lépe řečeno.</p>
			<p class="MLP_text ParaOverride-1">Postupně to došlo tak daleko, že jsem byl v&#160;práci skoro pořád. Už ani na filmy jsem neměl kdy. Ráno horká vana, strhnout pachové mosty, hotovo. Potom nadrolit zelenou do vajíček, snídaně, mysté­rium, neprůstřelná vesta, chrám i&#160;tvrz v&#160;jednom, spolykat, dopít kafe a&#160;šup na tramvaj. Venku nastal podzim. Listí se valilo z&#160;Petřína jako hromada křiklavých letáků. V&#160;průběhu jednoho z&#160;těch až nepřípadně probarvených dnů nastala další rozprava u&#160;sklenky s&#160;Denisou.</p>
			<p class="MLP_text ParaOverride-1">„K&#160;věci,“ zachrastila ledem v&#160;mojitu. „Je tu nabídka stáže v&#160;Lisa­bonu, neptej se, proč a&#160;nač, to nevim. Přednášky, teorie, tejden praxe v&#160;síťovym magáči, dohromady čtrnáct dní. Diety, hotel, hezký holky, boží brendy, co bys chtěl víc. Viď, že pojedeš?“</p>
			<p class="MLP_text ParaOverride-1">„Proč zrovna Lisabon?“</p>
			<p class="MLP_text ParaOverride-1">„Každej rok je to v&#160;jiný metropoli a&#160;Lisabon byl asi na řadě, proč? Nemáš to tam rád?“</p>
			<p class="MLP_text ParaOverride-1">„Zeptám se jinak, musim tam?“</p>
			<p class="MLP_text ParaOverride-1">„Víš, že nemusíš, ale když se na to vysereš, bude to vnímáno jako chyba.“</p>
			<p class="MLP_text ParaOverride-1">„Budiž teda,“ řekl jsem, „pojedu. Ale moh bych tě vo něco poprosit?“</p>
			<p class="MLP_text ParaOverride-1">„Ty můžeš prosit, vo co chceš, Kájo, kdybys totiž nejel, musela bych já, a&#160;já jsem poslední dobou stahaná jak svině. Co bys potřeboval?“</p>
			<p class="MLP_text ParaOverride-1">„Přestaň mi řikat Kájo.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Protože se tak nemenuju.“</p>
			<p class="MLP_text ParaOverride-1">„Tak se menoval muj třetí muž, ten uměl <span class="MLP_znak_kurziva_11b">výborně</span> chcát lidem pod nohy. Ty seš mu neskutečně podobnej, hlavně v&#160;momentě, kdy se nasíráš kvůli něčemu, co je dávno ložený. Všichni to viděj, jenom ty ne, ty musíš bouchnout, vyhořet, pak je klid. Nechtěj po mně, abych to měnila, já jinak vim, že seš Michal nebo Martin.“</p>
			<p class="MLP_text ParaOverride-1">„Tobě se zdá, že chčiju lidem pod nohy?“</p>
			<p class="MLP_text ParaOverride-1">„Přinejmenším rozhodně víš, co máš komu říct, a&#160;řikáš to tak, jak to ten někdo chce slyšet.“</p>
			<p class="MLP_text ParaOverride-1">„To mám teda námět k&#160;zamyšlení.“</p>
			<p class="MLP_text ParaOverride-1">„To máš námět k&#160;zamyšlení do letadla, protože pokuds nezapomněl, tak v&#160;úterý letíš.“</p>
			<p class="MLP_text ParaOverride-1">Předvedla déletrvající zívnutí, propojené s&#160;plejádou drobných vedlejších vdechů. Zavolal jsem jí taxi, přijela bílá mazda, ona se tam skulila a&#160;byla pryč. Dorazil jsem zbytek jejího mojita. Byla chyba, že jsem nevyměnil brčko, chutnalo po rtěnce.</p>
			<p class="MLP_text ParaOverride-1">Vytočil jsem Barunčino číslo.</p>
			<p class="MLP_text ParaOverride-1">„Copak?“ vyhrkla.</p>
			<p class="MLP_text ParaOverride-1">„Poď prosimtě na kafe.“</p>
			<p class="MLP_text ParaOverride-1">„Nejsem na takovej zájem zvyklá, no tak jo. Běžim se učesat a&#160;ty pověz, v&#160;kolik kde.“</p>
			<p class="MLP_text ParaOverride-1">V&#160;Barakudě se zdržovalo několik náhodných těl. Jeden kývající se utřinos, jeden bezbranně mlčící balvan masa. Další prskal majitelce baru do ucha vtipy. Kterým se ona smála tak, že poněkud ukazovala zuby. Do toho bzučely s&#160;těstovitými obličeji u&#160;sebe dvě dobře živené školačky: „Menuje se Dan, je mu třicet dva, má kouty a&#160;možná je vo něco menší než já, pracuje jako kuchař v&#160;Irsku a&#160;asi má maturitu, chtěl by eště studovat, je celkem fajn. Řikal, že mě obdivuje a&#160;že miluje divadlo. Včera se mě ptal, jestli mám ráda násilí v&#160;sexu.“ „Tak to je supér,“ bzučela druhá závistivě.</p>
			<p class="MLP_text ParaOverride-1">Nenápadně jsme jim naslouchali. Při čemž mě tlačila pod jazykem žádost, kterou jsem nakonec zformuloval. A&#160;sice, jestli by nezkusila nějak nenápadně znovu proťuknout tu událost, které jsem měl plnou hlavu každé ráno předtím, než se mi do lebky vevalilo biologické svítání.</p>
			<p class="MLP_text ParaOverride-1">„Vo co teda šlo?“ najela na věcnou notu. „Jeden z&#160;těch pádů, vo kterejch jsem se zmiňovala, když jsme vo tom naposled bavili?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;dál?“</p>
			<p class="MLP_text ParaOverride-1">„Ten pobodanej.“</p>
			<p class="MLP_text ParaOverride-1">„Tvoje křestní jméno je odteďka Blboš. Znals ho?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Co tě to napadlo?“</p>
			<p class="MLP_text ParaOverride-1">„Já vůbec nevim.“</p>
			<p class="MLP_text ParaOverride-1">„Tušíš, co s&#160;nim je?“</p>
			<p class="MLP_text ParaOverride-1">„To je to, co bych rád zjistil.“</p>
			<p class="MLP_text ParaOverride-1">Prohlédla si mě. Nikdy jsem si nic nenechal jako tajemství. Jenom jedinou kauzičku, kdysi dávno jsem v&#160;duchu absolvoval trýznivou dětskou pletku s&#160;jakousi Číňankou, či snad dokonce s&#160;Číňánkem. To jsem si nechal pro sebe, mohlo mi být pět. Od té doby jsem bez tajemství.</p>
			<p class="MLP_text ParaOverride-1">„Bojim se, že ti nepomůžu, nevim jak,“ hlesla. „Ledaže zkusim vošéfovat, jak moc je kolem toho živo.“</p>
			<p class="MLP_text ParaOverride-1">„Vošéfuj, to by mi stačilo.“</p>
			<p class="MLP_text ParaOverride-1">„Tak pudem spát a&#160;zase zejtra?“ uzavřela večírek Barunka.</p>
			<p class="MLP_text ParaOverride-1">Jak to, že to vzala tak v&#160;klidu, kroutil jsem hlavou v&#160;tramvaji. Jak naopak ožila, oko jí zjasnělo. Archetyp lovce je zjevně pořád in. Ten, co dá ránu, uchčije vzrušením a&#160;pustí to z&#160;hlavy. Není na něm nic znát. Leda trocha těch nervů. Jenže skutečná nervozita se těžko vykazuje, sídlí ve střevech, ne v&#160;rysech. Divák má dojem, že se nic neděje. Což by, jak víme, nešlo. Kde by byl tah na branku.</p>
			<p class="MLP_text ParaOverride-1">Doma jsem zkusil <span class="MLP_znak_kurziva_11b">Spalovače mrtvol,</span> radost jsem z&#160;těch salonních metafor ale neměl. <span class="MLP_znak_kurziva_11b">Jména nic neznamenají, sám mně říkáš Lakmé, a&#160;ne Marie.</span> Co pořád s&#160;těmi nácíky, žijeme v&#160;tom pořád, ani na den to nepřestalo. Ten havelok z&#160;tlusté gumy je pořád tamhle na věšáku. Mění se jen metody a&#160;cílové skupiny. Proč ale, když někdo někoho zbaví židle, práce, spánku, dětí, rodičů a&#160;navrch ho pak za omluvného řečnění exhumuje, proč to tak vábí? Proč se všichni zajíknou? Tak nezní správně položená otázka, taková otázka je obyčejný kýč. Otázka je, proč se zajíknu konkrétně já. <span class="MLP_znak_kurziva_11b">Protože jsem romantik a&#160;mám rád krásu</span>, <span class="MLP_znak_kurziva_11b">drahá.</span> České filmy mi zkrátka nešly po srsti, až na těch dvacet až třicet diamantů, které jsem s&#160;výjimkou <span class="MLP_znak_kurziva_11b">Intimního osvětlení</span>, raných Formanů a&#160;jedné Machovy detektivky neměl. No to nic. To se jen přese mě v&#160;minutě, kdy zabral stilnox, přelévaly takové vlny překotné horlivosti, kdy jsem vyjmenovával a&#160;přepočítával, cokoliv mi padlo na mysl. Ostatně jsem to často dělal i&#160;při plném vědomí. Nejpozději od základní školy jsem si v&#160;makovici bez ustání něco sumíroval, vymezoval a&#160;řadil. Příklady by byly hanebné.</p>
			<p class="MLP_text ParaOverride-1">Následující podvečer jsem jí zavolal znovu.</p>
			<p class="MLP_text ParaOverride-1">„Právě vytáčim tvý méno,“ řekla, „Py-šan.“</p>
			<p class="MLP_text ParaOverride-1">„Tak jak?“ řekl jsem bez invence.</p>
			<p class="MLP_text ParaOverride-1">„Přijeď, nejradši okamžitě.“</p>
			<p class="MLP_text ParaOverride-1">Musela slyšet, jak se ve mně zastavily všechny funkce, ovšem hned zase naskočily, člověk je nezdolná mrcha. Horší než tank.</p>
			<p class="MLP_text ParaOverride-1">„Přijedeš?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Seděla v&#160;Barakudě pod věšákem a&#160;vypadala, jako by čekala atomový výbuch nad Vyšehradem.</p>
			<p class="MLP_text ParaOverride-1">„Tak hele,“ spustila, jakmile jsem zaskřípal židlí, „neposkytujou se v&#160;tý záležitosti informace, což jasně znamená, že jede vyšetřování.“</p>
			<p class="MLP_text ParaOverride-1">Nad stolkem stanula blondýna s&#160;napudrovanou tygří maskou. Pod její mikinou se rýsoval podélně rýhovaný velrybí pupek. Morgana, řekl jsem.</p>
			<p class="MLP_text ParaOverride-1">„Ňáký změny v&#160;tvym vokolí?“ ptala se Barunka.</p>
			<p class="MLP_text ParaOverride-1">„Nic, akorát jedu na stáž.“</p>
			<p class="MLP_text ParaOverride-1">„Na jakou stáž, kdyžs nic nedostudoval, krtku?“ rozveselila se přece jen.</p>
			<p class="MLP_text ParaOverride-1">„Příští úterý jedu do ňáký rozjuchaný iberiády.“</p>
			<p class="MLP_text ParaOverride-1">„Na jak dlouho?“</p>
			<p class="MLP_text ParaOverride-1">„Čtrnáct dní.“</p>
			<p class="MLP_text ParaOverride-1">„Já jedu v&#160;pátek na chalupu, tak jestli chceš, můžeš se mnou. Než tě líznou na letišti.“</p>
			<p class="MLP_text ParaOverride-1">Odběhla vyřídit hovor. Nebylo mi nejlíp. Mrkl jsem na displej, jedna nová zpráva. <span class="MLP_znak_kurziva_11b">Zdravím ze zabíjačky, prase se podělalo strachy, a&#160;než dostalo ránu, pes mu olízal zadek a&#160;hromadu sežral, já vypil s&#160;jedním láhev kořalky a&#160;pak jsem do něj rejpal, proč má na sobě maskáče, když je na civilce, chvilku jsme se drželi pod krkem, ale srovnalo se to,</span> psal známý z&#160;Ústí.</p>
			<p class="MLP_text ParaOverride-1">„Kdo bude na chalupě?“ zeptal jsem se, když přisedla.</p>
			<p class="MLP_text ParaOverride-1">„Buď my dva, nebo jenom já. Ale autobusem, autíčko je nabořený, snad ti to nevadí.“</p>
			<p class="MLP_text ParaOverride-1">„Možná bych teda jel, a&#160;kde to je?“</p>
			<p class="MLP_text ParaOverride-1">„Co ti to řekne, samotín v&#160;Jizerkách takovej. Fotr ho koupil, když nás vopouštěl, jako fešácký vodstupný. Chtěl bejt gentleman, jenže to neustál a&#160;začal tam po nekonečnym pozičním vyjasňování jezdit taky. Každej měsíc se po telefonu dolaďuje rozpis návštěv&#160;– kdo nařeže a&#160;srovná dříví, kdo zpracuje angrešt a&#160;jabka.“</p>
			<p class="MLP_text_bez1radku_-12-0- ParaOverride-1">Doma jsem sbalil ruksak a&#160;pustil si <span class="MLP_znak_kurziva_11b">Lisabonský příběh,</span> který jsem si s&#160;jistým sebetrýznivým podtextem narychlo objednal v&#160;internetovém obchodě Brouk. Klasika, movie o&#160;skeptickém cizinci. O&#160;chlápkovi, jemuž je nevysvětlitelně přáno, každý se s&#160;ním z&#160;fleku baví. Nemusí toho moc předvádět, aby mu kdekoli, kam vejde, padly k&#160;nohám veškeré sympatie. Jeho hlavní kapitál spočívá v&#160;tom, že si v&#160;klíčovém okamžiku oholí strniště a&#160;nasadí kšilt, aby následně ukočíroval vyznání pozdní lásky na terase. Na závěr si dva zastydlí fachmani přihlouple hrají s&#160;kamerou a&#160;mikrofonem, šlak aby do vás! Na spravení chuti jsem šoupl staré dobré <span class="MLP_znak_kurziva_11b">Fargo, </span>chyba byla, že jsem ho sjel i&#160;s&#160;bonusy. K&#160;husí kůži mi bohatě stačila modř zasněžené Minnesoty, stačilo mi havraní písmo stop, táhnoucí se za vystresovaným mamlasem, kráčejícím k&#160;zamrzlému autu. Bonusy jsou na nic. <span class="MLP_znak_kurziva_11b">Fargo změnilo můj život,</span> připouští vyvalený herec a&#160;spíná prsty, které znají manikúru, do čehož se z&#160;nejasných důvodů pochechtává. Proč to mám vědět?</p>
			<p class="MLP_text ParaOverride-1">Možná to vypadá, že mi není nic recht. Naopak, propadal jsem těm příběhům střemhlav. Například tajemný chčijící panáček <span class="MLP_znak_kurziva_11b">urinol</span> z&#160;padesáté šesté minuty a&#160;šestačtyřicáté vteřiny Wendersovy story mě rozesmál, až jsem se poslintal. Pak jsem šel spát. Sen mě přemístil do vysokánské prázdné místnosti. Prázdné docela ne, u&#160;zdi stála řada kameninových van, v&#160;nichž se máčela, jak se mi zdálo, jakási těla. „Teď musíš bejt statečnej,“ pronesla mi do ucha moje matka, ta tam nebyla, jen její hlas, v&#160;mých snech běžný. To teda nebudu, řekl jsem si, a&#160;radši vypadnu. Jenže se zvenčí blížily několikery kroky. Slyšel jsem kašel a&#160;smích. „Podělat se strachy, to ještě nic nenííí,“ dýchl mi do eustachovy trubice Karel Höger. Trochu mě tou dobou obletovaly, přiznávám, všelijaké lehčí můry.</p>
		</div>
</body>
</html>