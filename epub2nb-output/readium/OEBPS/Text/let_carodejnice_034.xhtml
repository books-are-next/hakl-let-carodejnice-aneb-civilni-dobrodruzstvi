<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-30" xml:lang="cs-CZ">
		<div class="_idGenObjectStyleOverride-1">
			<p id="_idParaDest-29" class="MLP_uroven2_kapitola ParaOverride-1">29. Cesta do středu</p>
			<p class="MLP_text_bez1radku ParaOverride-1">Další den jsem se kdovíproč hned po probuzení vyšvihl znovu do sedla a&#160;vyrazil po pravém břehu k&#160;Zbraslavi. Nad písčinami visela mlha, pavoučci tkali. Nad Závistí se vyvalilo z&#160;mlh osvětlovací těleso a&#160;začalo pálit do zad. Černošice-Mokropsy, Dobřichovice, tam někde jsem si dal oběd. V&#160;restauraci pod smrkem, kde mi postarší servírka schválila volbu slovy: „Kachní játra, ty si tu před váma dával chlap, kterej o&#160;sobě tvrdil, že je kníže.“ „A&#160;chutnaly mu?“ ptal jsem se. „Pf, to byste se musel zeptat jeho,“ odvětila. Tak jsem si dal radši znojemskou.</p>
			<p class="MLP_text ParaOverride-1">Odpoledne jsem se vracel mezi čadícími tureckými kamióny po berounské výpadovce ku Praze. Mistrovská práce bez nutnosti se tázat, přemítal jsem, to se lehko řekne. Jenže proč já vlastně k&#160;tomu obrazu běhal? Proč jsem před ním stál tolikrát, až to začínalo zneklidňovat důstojně podřimující kustody? Až už měli chuť žhavit vysílačku, jestli nebudu nějaký piloun, co jim chce vynést pod svetrem Salome? Protože jsem v&#160;tom herberku kolem strachy zcepenělého světce postupně nacházel zřetelnou zprávu: Je to jen rutina, nic složitého. To, co zná kdejaký mourek, vyhřívající se na střeše. Vstupování ducha. Nechat myšlenky volně rozpadat, toť vše. Jak se věci mají opravdu, nikdo neví. A&#160;tak se opakují záměrně nejasné, básnivé teze. Vrčení roztočeného mozkového dynama přitahuje tvory z&#160;nicot, fasci­nované vším, co vykazuje známky bytí, tvrdí jeden. Z&#160;jakých nicot a&#160;jaké tvory? mečí druhý. Netahejte je sem, nechte je, nabádá třetí. Tvory z&#160;objektivního světa, zkouší namátkou čtvrtý. A&#160;kde má ten objektivní svět hranice? dáví slinivku pátý. Milimetr od mých očí, dí tantrický stařec v&#160;koutě. Já raději držím pysk, neboť s&#160;jistotou vím vždycky jen to, co mi před chvilkou někdo sdělil, čili jsem málokdy originální. Což říkám možná hlavně proto, že řez vedený proti sobě bývá kladně kvitován. Kvitován kým, když tu nikdo jiný není? Když šlapu do kopce po vydrolené krajnici, potím se jako vrata a&#160;jedu v&#160;samomluvě? Líbit se sám sobě, o&#160;nic většího nejde?</p>
			<p class="MLP_text ParaOverride-1">Mezi rozžhavenými výfuky tahačů se mi každopádně hned líp rozumovalo. V&#160;benzínových parách, smog mi pomáhá v&#160;usebrání. Stará vesta&#160;– jakmile se musí trochu hospodařit s&#160;dechem, rychle jeden zduchovní. Nalevo ode mě se vyhoupla Ruzyně, Turci pro jistotu rozsvítili reflektory. Doma jsem opřel kolo o&#160;skříň v&#160;předsíni a&#160;zavolal Barunce.</p>
			<p class="MLP_text ParaOverride-1">„Tak jak dopad váš vejlet do Ralska s&#160;překvapením?“ ptal jsem se.</p>
			<p class="MLP_text ParaOverride-1">„Jak by. Řek mi na pasece, že mě zbožňuje, jenomže jsem za á zner­vózňujícím způsobem chytrá, což ho vyvádí z&#160;rovnováhy, a&#160;hlavně už je i&#160;zvyklej na tu svojí čtyřicátnickou samotu, takže se loučí, a&#160;lehko mu teda neni. Co jsem zas kde podělala, prozradíš mi?“</p>
			<p class="MLP_text ParaOverride-1">„Možná jenom moc improvizuješ, překombinuješ to. Druhej neví, na co reagovat dřív, a&#160;zaplete se.“</p>
			<p class="MLP_text ParaOverride-1">„Jenže si neuvědomil, že když mi podobnou věc voznámí v&#160;pus­tejch armádních lesích, budeme muset pochodovat hafo kiláků uprostřed vzájemnýho vzývání, jestli k&#160;tomu ten druhej proboha eště nemá co dodat.“</p>
			<p class="MLP_text ParaOverride-1">„Taks měla čas k&#160;dobru, abys to jeho rozhodnutí zvrátila, ne?“</p>
			<p class="MLP_text ParaOverride-1">„Zvrátila jsem jenom přímo před nim dva pribináky, který jsem ráno spolkla, aby mi nekručelo v&#160;břiše. Mě ti tyhle vzdělaný křapíci, co fungujou jako generátor náhodnejch sebeoslavnejch výroků, poslední dobou ňák znervózňujou.“</p>
			<p class="MLP_text ParaOverride-1">„Ne každej má estetickej ideál nakydat na sebe co nejhoršího.“</p>
			<p class="MLP_text ParaOverride-1">„Já bych byla i&#160;ráda nakydala, jenže jsem ze sebe nedostala slovo, šlapala jsem vedle něj jak loutka. A&#160;von v&#160;klidu probíral knižní novinky, určoval ptáky, blejsknul se bráchou, co má vlastní green a&#160;kterýho přišel jenom dálkově řízenej robot na sbírání suchejch šišek na dvě stě litrů. Proč se muj život musí vodehrávat na půdorysu vločkový opery?“</p>
			<p class="MLP_text ParaOverride-1">„Aspoň se zasměješ.“</p>
			<p class="MLP_text ParaOverride-1">„Tys vyhodil týví, takže jsi zapomněl, že to jsou zacyklený falešný city, sranda žádná,“ řekla a&#160;hlas se jí zatřepal. „Nešel bys teda s&#160;vopuchlou na kafe?“</p>
			<p class="MLP_text ParaOverride-1">„Dneska nestihnu.“</p>
			<p class="MLP_text ParaOverride-1">„Slyšim. Máš zas ten svuj závodní hlas.“</p>
			<p class="MLP_text ParaOverride-1">„Slíbil jsem známýmu, že mu večer pomůžu s&#160;přeinstalací.“</p>
			<p class="MLP_text ParaOverride-1">„To je jenom dobře.“</p>
			<p class="MLP_text ParaOverride-1">„Pokud se ozve a&#160;potvrdí to.“</p>
			<p class="MLP_text ParaOverride-1">„Stejně mám hubu na pět zámků a&#160;voči jak rezavý vidle.“</p>
			<p class="MLP_text ParaOverride-1">„Vostatně měl dávno volat, já mu cinknu, co se děje.“</p>
			<p class="MLP_text ParaOverride-1">„Necinkej mu a&#160;běž mu helfnout.“</p>
			<p class="MLP_text ParaOverride-1">„Přeinstalace je nekonečná onanie.“</p>
			<p class="MLP_text ParaOverride-1">„No to je, tak mu teda cinkni.“</p>
			<p class="MLP_text ParaOverride-1">„Proč já jemu? Snad von něco potřebuje.“</p>
			<p class="MLP_text ParaOverride-1">„Panečku,“ řekla. „To je spirála, co?“</p>
			<p class="MLP_text ParaOverride-1">„Co spirála, hotová cesta do středu Země.“</p>
			<p class="MLP_text ParaOverride-1">„To jo.“</p>
			<p class="MLP_text ParaOverride-1">„V&#160;osum teda?“</p>
			<p class="MLP_text ParaOverride-1">„Bacha ale, jsem v&#160;hajzlíku.“</p>
			<p class="MLP_text ParaOverride-1">„První pomoc a&#160;nazdar, známe se jak dvě starý boty.“</p>
			<p class="MLP_text ParaOverride-1">Seděla v&#160;Barakudě, držela v&#160;dlaních čaj či grog a&#160;koukala.</p>
			<p class="MLP_text ParaOverride-1">„Uměl bys mi na úvod vysvětlit, proč ses na mě loni v&#160;zimě tak nasral?“ chtěla znát dřív, než jsem dosedl.</p>
			<p class="MLP_text ParaOverride-1">„Asi se mě dotklo, že to pouto mezi náma nebude tak čistý, když z&#160;toho bokem vaříš ňákej elaborát.“</p>
			<p class="MLP_text ParaOverride-1">„Elaborát, učinila jsem tě součástí skupiny osmi respondentů, nic víc.“</p>
			<p class="MLP_text ParaOverride-1">„Jo tak.“</p>
			<p class="MLP_text ParaOverride-1">„Hloubkový rozhovory plus nezúčastněný pozorování v&#160;terénu, téma&#160;– lidi s&#160;pozdní kariérou, jev známej z&#160;regionálních médií, tam je dost těch, co hledaj novej start, typicky třeba učitelé. V&#160;normálním celostátním týdeníku už je nejvíc novinářů v&#160;kategorii 18 až 29&#160;let, to je 34,8&#160;procent, mezi 40 až 49 je jich pouhejch 18,8&#160;procenta. Tak jsem tě zahrnula. Stejně bys byl, kdybys bejval nevypad, do roka šéfredaktor, pak ředitel redakce, pak by sis už nemoh nekoupit tu toyotu atakdál.“</p>
			<p class="MLP_text ParaOverride-1">„Blbost. Nejsem tak nastavenej.“</p>
			<p class="MLP_text ParaOverride-1">„Nejseš nastavenej, cink, a&#160;najednou seš.“</p>
			<p class="MLP_text ParaOverride-1">„Ne, když nekejvneš.“</p>
			<p class="MLP_text ParaOverride-1">„Což bys právě ty se svojí kejvací náturou neudělal. Nevzepřel by ses.“</p>
			<p class="MLP_text ParaOverride-1">„To si piš, že jo, dyť je to smrt ega, šéfovat.“</p>
			<p class="MLP_text ParaOverride-1">„Neni málo těch, pro který je to jeho zrození. Všichni savci to tak maj, potřebujou šéfa.“</p>
			<p class="MLP_text ParaOverride-1">„Šéfa a&#160;hromadu dětí.“</p>
			<p class="MLP_text ParaOverride-1">„No. Ach jo.“</p>
			<p class="MLP_text ParaOverride-1">„Co vzdycháš.“</p>
			<p class="MLP_text ParaOverride-1">„Mně by stačilo jedno a&#160;bez šéfa.“</p>
			<p class="MLP_text ParaOverride-1">„Dítě?“</p>
			<p class="MLP_text ParaOverride-1">„Anička. Já bych chtěla Aničku.“</p>
			<p class="MLP_text ParaOverride-1">„Tak si jí udělej.“</p>
			<p class="MLP_text ParaOverride-1">„A&#160;jak?“</p>
			<p class="MLP_text ParaOverride-1">„Sežeň si trubce, vokouzli ho, pak ho vyhoď&#160;– a&#160;máš Aničku.“</p>
			<p class="MLP_text ParaOverride-1">„Dobrej nápad. Co třeba ty?“</p>
			<p class="MLP_text ParaOverride-1">„Dám si taky grog,“ řekl jsem blondýně s&#160;napudrovanou tygří tváří, dorazivší k&#160;našemu stolku.</p>
			<p class="MLP_text ParaOverride-1">„Dělám ho ale z&#160;tresti,“ odpověděla, „ne moc dobrej.“</p>
			<p class="MLP_text ParaOverride-1">„Tak mi dejte morgana.“</p>
			<p class="MLP_text ParaOverride-1">„Vidiš to, mně ho udělala z&#160;tresti bez varování,“ zahučela Baruna, „a&#160;je hnusnej. Jak mi to vysvětlíš?“</p>
			<p class="MLP_text ParaOverride-1">„Možná taky hledá trubce.“</p>
			<p class="MLP_text ParaOverride-1">„Ne ale v&#160;tobě, jí běží támhle vo ježuru.“</p>
			<p class="MLP_text ParaOverride-1">Na baru seděl sporý šlachovitý vytřeštěnec s&#160;vytrhaným obočím a&#160;hleděl kamsi daleko. Blondýna ho udržovala v&#160;hledáčku. Ne­všímavci ji zajímali především.</p>
			<p class="MLP_text ParaOverride-1">„Čistě teoreticky,“ nadhodila Barunka, „co je na dítěti zlýho?“</p>
			<p class="MLP_text ParaOverride-1">„Udělá z&#160;člověka vodhazovací přídavnou nádrž.“</p>
			<p class="MLP_text ParaOverride-1">„To nikdo nezastírá, jednomu energii vezme, druhýmu přidá. Já tě hlavně vo nic nežádám, byl to vtip, byl to vtip.“</p>
			<p class="MLP_text ParaOverride-1">„Klusat dokola vokolo kůlu,“ bručel jsem, „co se zaplatilo, co se zaplatit má.“</p>
			<p class="MLP_text ParaOverride-1">„Jedno už máš a&#160;neklušeš, tak nebruč.“</p>
			<p class="MLP_text ParaOverride-1">Venku na chodníku se podle chrčení servali psi, blondýna mi donesla nového morgana. Vytřeštěnec se jí zavrtával pohledem do zad, kde se pod mikinou zařezávaly vysoko zašněrované složité kšíry přidržující prsiska, protože prsiska ona měla.</p>
			<p class="MLP_text ParaOverride-1">„Dopsalas tu diplomku?“ zeptal jsem se.</p>
			<p class="MLP_text ParaOverride-1">„Anomální aspekty kariérního postupu, případová studie, tak se to mělo jmenovat, hezky jsem zažádala vo vodklad.“</p>
			<p class="MLP_text ParaOverride-1">Spustila o&#160;práci. Přikyvoval jsem a&#160;uvažoval, kam se vrtnout dál. Nájem jsem platil, poštu vybíral, na vzkazy reagoval, na pozdrav lidem odpovídal. Smál se na všechny bez rozdílu. Všechno, co má jeden dělat, aby se udržel při věci, jsem poctivě nemastně a&#160;neslaně dělal. V&#160;posledních týdnech se mi víckrát zastesklo po časech, kdy byl Chorche po smrti. Zdali to nebylo celkově jasnější, zdali mě to víc nebavilo. Unikat, zjednodušovat. Opakovaně se mi zjevovala jako jiskřící fantom v&#160;kulovém blesku hlava dívky, co je zpátky v&#160;Arizoně a&#160;kouká z&#160;okna obýváku do zahrady plné kaktusů. Ven nemůže, první Mexikán by vytáhl pětačtyřicítku. S&#160;pohnutím jsem vzpomínal na zvláštní průběh našich tělesných sbližovaček, zahajovaných ukňouranými, mně protivnými průtahy a&#160;končících tím, že si mě husarka držela jako v&#160;kleštích, dokud jsem neodevzdal veškerou tekutinu. Labium, caruncula, fornix, uterus, antikoncepci nebrala. Takže venkoncem kdoví, jestli se za velkou louží nepokouší zvednout hlavičku na břiše ležící, emocemi už nadaný tvor, zatímco manžel poskakuje po klimatizovaném aťasu s&#160;čerstvě naroubovaným kravským ocasem na břiše, co čekat od zubaře. Ten aspoň něco dělá. O&#160;něco se snaží. Někam míří.</p>
			<p class="MLP_text ParaOverride-1">„Čemu se tak krásně zle usmíváš?“ zeptala se Barunka.</p>
			<p class="MLP_text ParaOverride-1">Těsně za mnou se ozvalo úděsné zaskučení&#160;– blondýna zapnula větrák ve zdi. Poté pomalu přešla za barem s&#160;kleštěmi na led v&#160;ruce. Ježura k&#160;ní byl přilepen pohledem utkvívavých panenek. Hotové divadlo kabuki. Pobledlá bajadéra vedle mě srkala v&#160;ohni západu úspornými pohyby laté. Na stolku ležely noviny. <span class="MLP_znak_kurziva_11b">Češi míří do Lisabonu,</span> zněl hlavní titulek. Rum chutnal po tinktuře.</p>
			<p class="MLP_text ParaOverride-1">„Taky ti eště dlužim prachy,“ řekl jsem.</p>
			<p class="MLP_text ParaOverride-1">„Baruna počká, čekat je její styl.“</p>
			<p class="MLP_text ParaOverride-1">„Hned, jak něco bude.“</p>
			<p class="MLP_text ParaOverride-1">„Fajn, žes přestal, když nic jinýho, s&#160;těma svejma lítanicema. Nebo nepřestal?“</p>
			<p class="MLP_text ParaOverride-1">„Rok a&#160;půl jsem nic neměl, s&#160;výjimkou jedný skákačky u&#160;Arnošta, což teda bylo shodou okolností zrovna včera.“</p>
			<p class="MLP_text ParaOverride-1">„Hah, jo tak. Změňme téma, uplně ti mě přestal bavit sex.“</p>
			<p class="MLP_text ParaOverride-1">„To by mohlo znamenat, že už seš dospělá.“</p>
			<p class="MLP_text ParaOverride-1">„Stará?“</p>
			<p class="MLP_text ParaOverride-1">„Dospělá, dospělý lidi sex často nebaví, ne že by nešukali, naopak se snažej urvat co nejvíc, aby v&#160;sobě přeřvali nedostatek důvěry, bezpečí, blízkosti, deficit všeho, co v&#160;nich zničil střední proud.“</p>
			<p class="MLP_text ParaOverride-1">„Střední proud, ten mě taky dost poničil. A&#160;eště k&#160;tomu nešukám, ty jo?“</p>
			<p class="MLP_text ParaOverride-1">„Letos eště ne. Změňme téma, v&#160;Jinonicích se tuhle stalo, že se bytem nějakejch manželů mihnul vzdálenej příbuznej, co jenom projížděl. Pokecali, zahráli si <span class="MLP_znak_kurziva_11b">prší, </span>ustlali mu na kanapi a&#160;von dal ráno při loučení tý manželce pusu na tvář. Její muž pak vypověděl, že se ho zmocnilo strašný podezření, že ho s&#160;ním zamejšlí vopustit, když si dali tu pusu. Šel si teda dát dolu na roh panáka na uklidnění, pak se vrátil a&#160;střelil ji do hlavy. Přitom to nebyly žádný socky, voba měli vejšku.“</p>
			<p class="MLP_text ParaOverride-1">„Kdes to slyšel?“</p>
			<p class="MLP_text ParaOverride-1">„Známej známýho to řikal, policejní vyšetřovatel.“</p>
			<p class="MLP_text ParaOverride-1">„Ten, co tě měl mezitim taky v&#160;prádle?“</p>
			<p class="MLP_text ParaOverride-1">„Tohle zrovna náhodou dopadlo dobře, von ten kluk totiž neni mrtvej.“</p>
			<p class="MLP_text ParaOverride-1">„Mně je jasný celou dobu, žes kecal. Já tě mám zrovna za to ráda, že si jak na běžícim pásu vymejšlíš nepravděpodobný pubertální povídačky, abys v&#160;nich pak musel natvrdo žít.“</p>
			<p class="MLP_text ParaOverride-1">„No počkej, chlapa jsem ale píchnul.“</p>
			<p class="MLP_text ParaOverride-1">„Kde.“</p>
			<p class="MLP_text ParaOverride-1">„V&#160;Tescu.“</p>
			<p class="MLP_text ParaOverride-1">„Proč.“</p>
			<p class="MLP_text ParaOverride-1">„Nevim.“</p>
			<p class="MLP_text ParaOverride-1">„Píchs bezdůvodně člověka, von to vzal, nikdo na to nic neřek a&#160;tys vodešel?“</p>
			<p class="MLP_text ParaOverride-1">„Na kafe s&#160;tebou.“</p>
			<p class="MLP_text ParaOverride-1">„Změňme téma. Proč ten pán tu pani zabil?“</p>
			<p class="MLP_text ParaOverride-1">„Nesnes pomyšlení, že by mu mohla vodejít, samota je smrtící faktor.“</p>
			<p class="MLP_text ParaOverride-1">„Takže dítě nakonec dobrý, ne?“</p>
			<p class="MLP_text ParaOverride-1">„Pokud ti nevadí, že musíš vychovávat někoho, koho neznáš.“</p>
			<p class="MLP_text ParaOverride-1">„Ále hovno, já chci vychovávat Aničku, tu znám, akorát jí eště nemám. Co mám dělat, to mi neporadíš, ty seš taky takovej vůl.“</p>
			<p class="MLP_text ParaOverride-1">„Napřed se musíš sebrat, za čas někoho sbalíš.“</p>
			<p class="MLP_text ParaOverride-1">„Mně je tak blbě.“</p>
			<p class="MLP_text ParaOverride-1">„Bodejť by ne, když nežereš, jedlas už dneska?“</p>
			<p class="MLP_text ParaOverride-1">„Ne. Kdo je Arnošt?“</p>
			<p class="MLP_text ParaOverride-1">„Kamarád.“</p>
			<p class="MLP_text ParaOverride-1">„Já myslela, škundíro, že žádný kamarády nemáš.“</p>
			<p class="MLP_text ParaOverride-1">„Mám jich docela hodně. Dělaj asáky na fakultách, dodělávaj doktorát, živěj krky, mořej se v&#160;ústavech, v&#160;nakladatelstvích, jiný si už zařídili vlastní kavárničku a&#160;chcípou eště víc. Další potichu nasávaj nebo se snažej sledovat kulturu.“</p>
			<p class="MLP_text ParaOverride-1">„Vídáš se s&#160;nima?“</p>
			<p class="MLP_text ParaOverride-1">„Mnohý už se moc scházet nechtěj, pro jiný je naopak sedět a&#160;mluvit smysl všeho. Hafo jich taky jezdí po světě.“</p>
			<p class="MLP_text ParaOverride-1">„Tak těch svejch čtyřicet mejlů denně taky rozešleš?“</p>
			<p class="MLP_text ParaOverride-1">„No to nejmíň. S&#160;většinou už si jenom dopisuju a&#160;díky pravidelnejm přídělům fotek s&#160;námětem skal, vodopádů, žranic a&#160;přihlouplejch skečů vo nich vim víc, než kdybych s nima hrál každou středu nohejbal. Takže ty mi, náno pitomá, nevěříš, že jsem píchnul chlapa?“</p>
			<p class="MLP_text ParaOverride-1">„Jsem bohužel publicistka, tak zhruba tušim, co se může stát a&#160;co ne. To je nemožná situačka, co líčíš. Měls to líp promyslet.“</p>
			<p class="MLP_text ParaOverride-1">„V&#160;tom případě si dám eště morgana.“</p>
			<p class="MLP_text ParaOverride-1">„Jenže už kasíruje, zustane tady jenom ježura. I&#160;bych se najedla, ale kde?“</p>
			<p class="MLP_text ParaOverride-1">„Naproti.“</p>
			<p class="MLP_text ParaOverride-1">„Co je naproti?“</p>
			<p class="MLP_text ParaOverride-1">„Ňáká herna.“</p>
			<p class="MLP_text ParaOverride-1">„Ta je hrozná, ale za kolejema na rohu je jeden zapadák, tak tam?“</p>
			<p class="MLP_text ParaOverride-1">Židle zaskřípala, když jsem ji odsouval. Fuj, řekla Barunka.</p>
		</div>
</body>
</html>