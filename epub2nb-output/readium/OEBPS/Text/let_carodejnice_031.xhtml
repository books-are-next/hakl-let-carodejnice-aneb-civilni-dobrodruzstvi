<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-27" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_kapitola ParaOverride-1">26. Náměstí Míru</p>
			<p class="MLP_text_bez1radku ParaOverride-1">Opíral jsem se o&#160;litinový sloupek před kostelem a&#160;na někoho jsem čekal. Svatá Ludmila se leskla jako od oleje, od Strašnic se sem valila černá bouřka.</p>
			<p class="MLP_text ParaOverride-1">Zpoza okrasného keře náhle vystoupila Barunka. Měla měňavé petrolejové šaty, k&#160;tomu debilní lodičky s&#160;kramflekem. Našlapovala, jako by kráčela po kyselině. Trochu až jako tančila, kdoví co jí strašilo v&#160;kouli. Mířila ke mně, minula mě. Figuru měla jako lusk a&#160;svetřík za ní vlál. K&#160;aortě mi sáhla neviditelná ruka minulosti. Jen běž, bláznivá, bručel jsem za ní polohlasem, pochoduj. Co bych ti teď najednou vykládal. Pak o&#160;zem pleskl první nápor deště a&#160;já zamířil ke vchodu do metra, ve kterém před okamžikem zmizela. Co jsem to za člověka, vidím známou tvář a&#160;dělám, že tu nejsem. K&#160;metru jsem ale nedoběhl. Zastavila mě voda. Bylo to, jako když se na město vylije jezero. Po dláždění se hrnul souvislý hnědý proud. Brodil jsem se v&#160;něm po kotníky a&#160;mířil k&#160;lidmi narvané zastřešené zastávce. Zčistajasna vše ozářilo nepřirozeně intenzivní světlo. Ucítil jsem v&#160;chodidlech kobylí kopanec. Ochromující škubnutí. Poté bylo zase vše normální. Stáli jsme v&#160;průtrži, my obyvatelé, a&#160;čuměli na sebe. Byli jsme vespolek překvapeni, že by to mohlo být až tak jednoduché. Smrt shůry, jak je psáno na přídi přistávající helikoptéry v&#160;Coppolově <span class="MLP_znak_kurziva_11b">Apokalypse,</span> zhruba v&#160;pětadvacáté minutě a&#160;dvacáté vteřině.</p>
			<p class="MLP_text ParaOverride-1">S&#160;brnícíma nohama jsem dojel domů, film jsem s&#160;ručníkem kolem krku vyhledal, nalil si víno a&#160;usedl. Disk zasvištěl. Na kraji džungle vzplál oheň sám. <span class="MLP_znak_kurziva_11b">My only friend, the end.</span> Potom se dévédéčko kouslo. Odmítlo hrát. Zkusil jsem ho párkrát oživit, ani ťuk. Co naplat, strčil jsem nohy do mokrých bot a&#160;běžel skrz pokračující lijavec do metra. Z&#160;vestibulu jsem vběhl do prodejny, disk jsem objevil, anamorfní windscreen 1,99:1, jen o&#160;málo horší světelnost než originál. Vysolil jsem dvě stovky a&#160;jel domů.</p>
			<p class="MLP_text ParaOverride-1">V&#160;závěru slavné vrtulníkové scény se rozdrnčela pevná linka. Vypnul jsem zvuk a&#160;sledoval uprostřed němých výbuchů popocházejícího podplukovníka Kilgora, orálně-anální kreaturu, zkonstruova­nou tak dovedně, aby budila odpor úplně u&#160;všech.</p>
			<p class="MLP_text ParaOverride-1">„Nazdar,“ zachraptěl jsem.</p>
			<p class="MLP_text ParaOverride-1">„Nazdar,“ řekla, „já si tě všimla, ty teda vypadáš. Nechtěla jsem se k&#160;tobě hlásit, abych tě zase neuvedla do rozpaků.“</p>
			<p class="MLP_text ParaOverride-1">„Copaks mě někdy uvedla do rozpaků?“</p>
			<p class="MLP_text ParaOverride-1">„Já měla vizi, že tam čekáš na někoho, kdo by ti latentně moh pomoct z&#160;bryndy a&#160;kdo by třeba změnil náhled, kdyby tě uviděl s&#160;Barunou.“</p>
			<p class="MLP_text ParaOverride-1">„Mělas vizi, že mám na Míráku spicha s&#160;ňákym fragilním andělem, jo.“</p>
			<p class="MLP_text ParaOverride-1">„Lidi jsou vždycky vo něco citlivější, než si myslíš. Cos dělal loni?“</p>
			<p class="MLP_text ParaOverride-1">Zaplavil mě pocit prastaré důvěrnosti. Jako bych olízl starou baterii a&#160;zjistil, že funguje. Přesně ta chuť na jazyku. Její psychika pro mě byla nadále zdrojem nejasného vlahého bloudění.</p>
			<p class="MLP_text ParaOverride-1">„Co by,“ řekl jsem, „pokusil jsem se malinko vyvázat.“</p>
			<p class="MLP_text ParaOverride-1">„A&#160;vyvázal ses?“</p>
			<p class="MLP_text ParaOverride-1">„Nestih jsem se dokonce ani vodvázat.“</p>
			<p class="MLP_text ParaOverride-1">„To byla buřina, viď.“</p>
			<p class="MLP_text ParaOverride-1">„To jo, cejtil jsem blesk až v&#160;patě.“</p>
			<p class="MLP_text ParaOverride-1">„V&#160;patě já cejtim blesk skoro furt.“</p>
			<p class="MLP_text ParaOverride-1">„Nemusíš bejt bez přestání vtipná, hele.“</p>
			<p class="MLP_text ParaOverride-1">„Tak řekni ňákou pravdu, ať se z&#160;těch vtipnejch vod pohnem.“</p>
			<p class="MLP_text ParaOverride-1">„Dneska jsem měl k&#160;vobědu třináct banánů.“</p>
			<p class="MLP_text ParaOverride-1">„To znamená, žes jich měl ve skutečnosti pět, i&#160;to je dost.“</p>
			<p class="MLP_text ParaOverride-1">„Bylo jich třináct, banány jsou muj novej hit, kalorický, skladný, jenom zasuneš a&#160;po zběžnym prožvejkání spolkneš. Rychlý cukry, bezproblémový dávkování, žádnej příbor, ideální.“</p>
			<p class="MLP_text ParaOverride-1">„Takhle my teď adorujem vajíčka.“</p>
			<p class="MLP_text ParaOverride-1">„Ty a&#160;tvuj muž?“</p>
			<p class="MLP_text ParaOverride-1">„My v&#160;práci.“</p>
			<p class="MLP_text ParaOverride-1">„Kde děláš?“</p>
			<p class="MLP_text ParaOverride-1">„Ale do prdele, pořád stejně.“</p>
			<p class="MLP_text ParaOverride-1">„A&#160;jak se má tvuj muž?“</p>
			<p class="MLP_text ParaOverride-1">„Toho jsem si, pyšane, vymyslela, jak jinak.“</p>
			<p class="MLP_text ParaOverride-1">„Aha, a&#160;proč?“</p>
			<p class="MLP_text ParaOverride-1">„Nechtěla jsem svý labilní nervy vystavovat sérii zátěžovejch zkoušek tvejch pochybností, mejch nejistot a&#160;jejich kombinací, copaks to nepochopil?“</p>
			<p class="MLP_text ParaOverride-1">„To jsem fakt nepochopil.“</p>
			<p class="MLP_text ParaOverride-1">„Pak jsem chodila, pokud tě to zajímá, s&#160;jedním právníkem. Na něm bylo jedinečný, že měl na čele žílu jak <span class="MLP_znak_kurziva_11b">provaz</span>, to je na delší povidání. A&#160;teď si už měsíc namlouvám jazzovýho trumpeťáka, je podobnej Cageovi, má i&#160;takový ruce, surový a&#160;něžný. Je s&#160;nim až bláznivá psina a&#160;přitom má takt.“</p>
			<p class="MLP_text ParaOverride-1">„To se snad nemusí vylučovat.“</p>
			<p class="MLP_text ParaOverride-1">„Převážně se to vylučuje, ale tenhle je jako banán&#160;– dokonalej.“</p>
			<p class="MLP_text ParaOverride-1">„Tak si ho,“ zašpásoval jsem, „sněz.“ Snad to tak vyznělo.</p>
			<p class="MLP_text ParaOverride-1">„To udělám, pozejtří jedeme na vejlet s&#160;překvapením do bejvalýho výcvikovýho prostoru Ralsko, vhodná příležitost.“</p>
			<p class="MLP_text ParaOverride-1">„A&#160;čí byly ty boty v&#160;tvý předsíni?“ optal jsem se.</p>
			<p class="MLP_text ParaOverride-1">„Kdysi jsem muže měla, to jo, a&#160;jeho boty jsem nevyhodila. Kdyby se k&#160;Baruně z&#160;tý vysoký nohy, na který se voctnul, vrátil, aby si měl co vobout.“</p>
			<p class="MLP_text ParaOverride-1">A&#160;tak jsem navázal ztracenou komunikaci s&#160;Barunkou.</p>
			<p class="MLP_text ParaOverride-1">Průběžně jsem četl matčiny spisky. Vždy, když jsem jich učetl hromádku, nasypal jsem je do vany a&#160;spálil. Nechtěl jsem, aby se někdo další babral v&#160;memoárech nešťastné ženské, která chtěla věřit, že svět je místo plné vyceněných šoumenů a&#160;bezhlavě vděčného publika. Možná by s&#160;mým počínáním nesouhlasila, ale žádnou zprávu v&#160;daném smyslu nezanechala. Bylo v&#160;tom pálení, přiznávám, něco nepříjemně okázalého. Polovědomý hold časům, kdy mělo smysl likvidovat tiskoviny. Musely tedy mít sílu, vliv, musely být vnímány s&#160;intenzitou, které odpovídaly stoupy a&#160;hořící hranice. Jedincův názor musel mít zjevně ještě poměrně nedávno netušenou hodnotu. Lámat cédéčka? Veřejně mazat data? Dupat po flashkách?</p>
			<p class="MLP_text ParaOverride-1">Čím byly máminy zprávy čerstvějšího data, tím víc v&#160;nich bylo neklidu, jak bych rád věřil, ale naopak nezvládnutelného zmatku z&#160;blížícího se zakončení osobní existence. Občas přišlo pár stránek, na nichž byly naťukány samé otazníky, středníky a&#160;různě přehlasované samohlásky, doplněné naivními kresbami slepiček. Slepičky jsem uchoval. Častokrát mi zabloudily myšlenky k&#160;sestře. Měl jsem chuť jí volat, psát. Jak to, sakra, žes nebyla smutná? Vedle čehož se mi vkrádalo na mysl podezření, jestli smutek sám o&#160;sobě není rudiment, atavizmus, fígl zmatkujících neuronů.</p>
			<p class="MLP_text_bez1radku_-12-0- ParaOverride-1">A&#160;taky jsem asi měl kolem sebe zbytečně moc ženského principu obecně. Kdykoliv jsem vytáhl paty ze dveří, ometala se za nimi sousedka, přehuštěná tepláková gazela původem od Chomutova. Většinou držela za ruku dítě, které už taky mělo ty její oči. „Vy se, sousedíku, za tou zdí ale navzdycháte,“ houkla na mě zblízka a&#160;měla tak kulaté zornice, že se to nedá vypovědět. Dítě zkušeně vyčkávalo, co odpovím. „Dyť jsem tu dlouho nebyl,“ namítl jsem. „No a&#160;proto poznám, že už tady jste,“ opáčila. „Vy se, páníku, za tou zdí něco nahekáte!“ Kde jsem byl, to ji nezajímalo, co si taky honem vymyslet. Proč vlastně neříct pravdu, byl jsem v&#160;Dallasu, prostě sen, to my si tady neumíme představit.</p>
			<p class="MLP_text ParaOverride-1"><span class="MLP_znak_kurziva_11b">ZKONTROLOVAT VZDYCHÁNÍ!</span> načmáral jsem fixem na víko od krabice a&#160;připíchl ho nad postel. A&#160;v&#160;kuchyni na stůl: <span class="MLP_znak_kurziva_11b">VZDYCHÁM?</span></p>
			<p class="MLP_text ParaOverride-1">Erika mi z&#160;Brna volala obden, udělala si z&#160;toho mores. </p>
			<p class="MLP_text ParaOverride-1">„Tady je ti to tak šedý, nijaký,“ stěžovala si.</p>
			<p class="MLP_text ParaOverride-1">„Tady taky,“ odpovídal jsem, „Václavák je zmačkanej a&#160;zaprášenej a&#160;rozmrdanej a&#160;slizkej, jako by bylo po válce.“</p>
			<p class="MLP_text ParaOverride-1">„Přitom je spíš jakoby před válkou, že.“</p>
			<p class="MLP_text ParaOverride-1">„Neřikej <span class="CharOverride-1">že</span>, když seš jako já vod Botiče.“</p>
			<p class="MLP_text ParaOverride-1">„Já už nevím, odkud jsem.“</p>
			<p class="MLP_text ParaOverride-1">„A&#160;jak se má Erika junior?“ ptal jsem se.</p>
			<p class="MLP_text ParaOverride-1">„Nalepila si tvoji fotku ve svým pokoji na zrcadlo a&#160;pod to napsala mojí rtěnkou: <span class="MLP_znak_kurziva_11b">DISIDENT Z&#160;NITRA TEMNÉ GALAXIE.</span> Směju se tomu každej den, Ludvík se naopak mračí.“</p>
			<p class="MLP_text ParaOverride-1">„Proč vy jste se vlastně vraceli z&#160;Rotterdamu?“</p>
			<p class="MLP_text ParaOverride-1">„To je těžký vypovědět, centrum obejvaj výhradně lidi z&#160;Afriky a&#160;Asie, nic proti nim, že, jenomže tam díky nim panuje bordel, kterej se nedá souvisle snášet. Vím, jak se teď tváříš. Nesuď něco, cos nezažil.“</p>
			<p class="MLP_text ParaOverride-1">„Nesoudim.“</p>
			<p class="MLP_text ParaOverride-1">„Vždycky jsi soudil.“</p>
			<p class="MLP_text ParaOverride-1">„Už nesoudim.“</p>
			<p class="MLP_text ParaOverride-1">„Jeden den hodí místní hovada do mešity molotova, mešita lehne popelem, a&#160;druhou noc už plane za rohem katolickej kostel, kterej mají na oplátku na svědomí marokánský soudruzi. A&#160;tak to pokračuje den za dnem.“</p>
			<p class="MLP_text ParaOverride-1">„Dyť v&#160;Holandsku jsou protestanti.“</p>
			<p class="MLP_text ParaOverride-1">„Však to taky byl kostel, na kterej si naškudlily generace pol­skejch katolickejch babiček. Měl věž, tak ho sejmuli. Při těchhle incidentech se to naštěstí obešlo bez mrtvejch, zato pak v&#160;nemocnici bys viděl případy. Jde holka po chodníku s&#160;kočárkem, míjí přechod, na přechodu v&#160;tu chvíli omylem vrazí alžírskej strejda na bicyklu do starší paní, tý se až na díru v&#160;punčoše houby stane. A&#160;ta mladá mamina mu povídá: <span class="MLP_znak_kurziva_11b">Měl byste jezdit opatrněji, paní měla zelenou.</span> A&#160;on neřekne slovo, vyndá nůž a&#160;podřízne jí krk, protože se nesmí stát, aby žena na veřejnosti napomínala chlapa. Rozumíš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tak jsme zpátky v&#160;Heršpicích. Akorát je zlý, že Ludvíka vyhodili z&#160;práce, tak to teď táhnu sama.“</p>
			<p class="MLP_text ParaOverride-1">„Rozumim, budu se snažit.“</p>
			<p class="MLP_text ParaOverride-1">„Byla bych ti vděčná. Do měsíce třeba?“</p>
			<p class="MLP_text ParaOverride-1">„Třeba,“ souhlasil jsem.</p>
			<p class="MLP_text ParaOverride-1">Měsíc času, za tu dobu by se nepostavil na nohy leda trotl.</p>
		</div>
</body>
</html>