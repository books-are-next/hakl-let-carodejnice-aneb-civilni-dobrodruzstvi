<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-28" class="MLP_uroven2_kapitola ParaOverride-1">28. V&#160;hnízdě ptáka Noha</p>
			<p class="MLP_text_bez1radku ParaOverride-1">Navršili jsme pár povšechných sentencí. Opatrně jsme přidávali lehká dřívka, aby se to vespod nehnulo. Co děláš? Zašívám kalhoty. Co je to za blbost? Sed jsem na hřebík. A&#160;co tvoje střecha? Hnije, co by dělala.</p>
			<p class="MLP_text ParaOverride-1">„No a&#160;co teda?“ přešel k&#160;tématu, které jsem měl sám tak trochu na mysli. „Nezkusíme zas někdy botanizovat?“</p>
			<p class="MLP_text ParaOverride-1">„Třeba i&#160;jo, někdy koncem léta.“</p>
			<p class="MLP_text ParaOverride-1">„To budu ve Francii, ale mám čas pozejtří.“</p>
			<p class="MLP_text ParaOverride-1">„Moc brzo na mě.“</p>
			<p class="MLP_text ParaOverride-1">„Kvuli těm mejm <span class="MLP_znak_kurziva_11b">stryjím</span> asi, že jo,“ konstatoval napůl ze švandy, napůl s&#160;vědomím, že se s&#160;tím bude muset potýkat ještě tolik let.</p>
			<p class="MLP_text ParaOverride-1">Probralo se to, zvážilo, přetřáslo, přehodnotilo a&#160;potvrdilo. A&#160;najednou jsem zase šlapal na svém zabláceném bicyklu od Roztok přes Horoměřice a&#160;Tuchoměřice k&#160;jeho domovské Unhošti. Nad krajem se srážela mračna, houfovaly se ponuré hřiby a&#160;sbíraly nasycené páry. Svištěl jsem po okresce, zaklenuté korunami šťastně zelených, zdravých kaštanů, klíněnka byla fuč, když se nade mnou vztyčil výsledný kumulonimbus. Přesně z&#160;místa, kam jsem usilovně směřoval, se zablesklo. Na nic jsem nečekal, udělal kličku a&#160;obrátil zpátky. Mému manévru přihlížel početný chumel nažraných ksichtů, nakupených v&#160;otevřeném okně neomítnutého domku, táta, máma, děti, psi, všichni zařvali smíchy. Před viaduktem jsem minul nevídaně zvláštní krasavici. Měla smetanovou, mučivě krásnou tvář, která mě málem srazila ze sedla. Mikinu, tepláky, střevíce. A&#160;hlavu, šíji jako sám cherubín. Tlačila značnou rychlostí kočárek. Sebral jsem zbytek odvahy a&#160;pohlédl jí skrz cyklistické brýle do očí. Narazil jsem na zornice zářící roztavenými kovy zemského jádra. Objel jsem ji, podjel viadukt a&#160;přehodil na rychlejší převod. Buřina mě dostihovala. Krajina zabzučela jako večerní kancelář nudné stavební firmy ve chvíli, kdy prst uklízečky stiskne vypínač zářivek. Plnohodnotně, kaskádovitě se zablesklo. Vrátil jsem se na začátek vsi a&#160;sjel na polní cestu, což byla jediná možnost, jak to zkrátit. Přede mnou se komíhali v&#160;žitě dva polní strašáci. Hýbali se, šli. Kráčeli kupředu. Aha, svitlo mi, pohání je vítr. Jak, to jsem netušil. Když jsem přijel blíž, pochopil jsem, po cestě se kolébaly obilím dvě tmavé prdelaté báby. Nápadně vysoké. A&#160;až moc rozložité. Přibližoval jsem se k&#160;nim, vyhýbaje se kamenům a&#160;střepům. Co je to, hups, za obludy. Až jsem to s&#160;konečnou platností uviděl. Holky na koních. Jely krokem, aby do nich neprásklo, a&#160;chichotaly se. Dvě škeble s&#160;měkkými zády, plný­mi zarudlých pupenců. Temně hnědé koňské zadky se leskly. Vítr serval ze stromů naráz několik náklaďáků listí. Objel jsem dupající kobyly, minul zeď vyskládanou z&#160;opuky. Pak další, pak ještě jednu. Potom poslední, která se vzápětí ukázala být první z&#160;mnoha dalších, které už lemovaly cihelnou drtí, jehnědami, vlhkou rzí, šprckami a&#160;špačky zasypané chodníky obce. S&#160;prvními obrovitými kapkami jsem zazvonil u&#160;Arnoštovy branky.</p>
			<p class="MLP_text ParaOverride-1">„Vešel ses nachlup do limitu,“ pochválil mě a&#160;držel si nad rozcuchanou hlavou děravý deštník. Oklepal ho, zavřel a&#160;vstoupili jsme do kuchyně, kde se svítilo jako o&#160;dušičkách. Dost za ten půldruhý rok, co jsem ho neviděl, sešel. Neměl zuby. Šišlal a&#160;prskal, chrčel, rýpal se v&#160;nose. „Jedna čina za druhou,“ mlaskal a&#160;sledoval přes okraj háčkované záclonky dopuštění. „A&#160;to je květen.“</p>
			<p class="MLP_text ParaOverride-1">„Květen,“ potvrdil jsem.</p>
			<p class="MLP_text ParaOverride-1">„No a&#160;nedáme se rovnou do toho?“ řekl.</p>
			<p class="MLP_text ParaOverride-1">Vybalil jsem suché květy, jimiž jsem se den předtím zásobil, a&#160;bez dalších řečí je nadrolil do másla. Radši víc, aby si nikdo neměl příčinu stěžovat. Jsme starý knechti, to sneseme. Co?</p>
			<p class="MLP_text ParaOverride-1">„To vydržíme,“ doložil, sedě v&#160;rozměrných trenýrkách na okopané krémově natřené židli, a&#160;měl oči jako krokodýl. Bedlivě mě pozoroval a&#160;hrozně se drbal na koulích. Plíseň, cítil jsem ji až sem. Pak stejnýma rukama vytáhl z&#160;igelitu housky, namazal je máslem a&#160;na každou položil uškubnutou hrst šnytlíku i&#160;s&#160;hrudkami hlíny. Nabral hrubou sůl a&#160;bohatě osolil.</p>
			<p class="MLP_text ParaOverride-1">„To máme k&#160;tomu,“ řekl. „Nemáš hlad, nechceš hermelín?“</p>
			<p class="MLP_text ParaOverride-1">„Ne, díky,“ řekl jsem a&#160;uchopil housku. Nebuď fajnovka. Do toho.</p>
			<p class="MLP_text ParaOverride-1">Snědli jsme míchanici. Bouřka mezitím odletěla. Vylezli jsme ven. Z&#160;truhlíků opadávaly kapky, listy se třásly, střemcha zase kvetla. A&#160;tak jsem znovu navštívil ten jeho dvorek. Znovu jsme nanosili dříví, znovu jsme, vzdor vodou nasáklým komponentům, rozfoukali a&#160;rozdmýchali trs líných plamenů. Znovu jsme se posadili v&#160;oblacích těžkého dýmu na bedny. Arnošt mezitím obhospodařil faunu. Vytahal zpod kamenů spousty mrňavých slimáků, nakrmil čolky, žáby, opatrně plácl plácačkou deset much, otrhal jim, drže je v&#160;pinzetě, křídla a&#160;nakladl je do nálevkovité pavučiny v&#160;rohu dřevníku čekajícímu pokoutníkovi. Špičkou nohy vyhrábl zpoza drátěnky při zdi pastičku, vyprostil ztuhlou myš a&#160;hodil ji přes celou zahradu na hnůj.</p>
			<p class="MLP_text ParaOverride-1">„Jenom urychluju degradaci, která směřuje k&#160;nový syntéze,“ omluvil se všem, kterým právě nadělil smrt.</p>
			<p class="MLP_text ParaOverride-1">„Cos dělal celou zimu?“ optal se, když dosedl.</p>
			<p class="MLP_text ParaOverride-1">„Posledních pár tejdnů jsem víceméně zase ležel doma a&#160;koukal, jak žiju.“</p>
			<p class="MLP_text ParaOverride-1">„Zase už ňáká nemoc?“</p>
			<p class="MLP_text ParaOverride-1">„Musel jsem si vodfouknout.“</p>
			<p class="MLP_text ParaOverride-1">„Ty furt tvrdíš, že si potřebuješ vodfukovat, a&#160;přitom se v&#160;tom tvym životopise, cha, cha, celkově nic neděje. Já měl náběh na infarkt, zuby mi vytrhali, do baráku mi praštil blesk, elektronika v&#160;čudu, video pryč, počítač, přehrávač, ani blbýho Šostakoviče si nepustím. Levou ruku necejtim, žlučník v&#160;hajzlu, rok jsem měl sračku. Vykradli nás, víme kdo, ale nač je udávat, když jsou to hned támhle sousedi. Do toho eště budu muset nechat vyměnit střechu. A&#160;furt mě to těší!“</p>
			<p class="MLP_text ParaOverride-1">„Já neřek, že mě to netěší,“ ohradil jsem se. „Mě to těší víc, než si umíš představit.“</p>
			<p class="MLP_text ParaOverride-1">„Tó ti sice moc nevěřim, ale uvidíme.“</p>
			<p class="MLP_text ParaOverride-1">Ďasové jsou na cestě, smál jsem se. Jasnačka, ty chřástale. Co já tady zas dělám. Co mě sem, do frasa, přivedlo. U&#160;plotu strašila hromada pořezaných třešňových haluzí, připomínající klubko ohryzaných trosečníků, mezi nimiž se mátožně přehrabují mokří krabi. Měla ta hromada do sebe cosi vznešeného.</p>
			<p class="MLP_text ParaOverride-1">„Krásný větve,“ řekl jsem.</p>
			<p class="MLP_text ParaOverride-1">„Jak to myslíš?“</p>
			<p class="MLP_text ParaOverride-1">„Prostě se mi líběj.“</p>
			<p class="MLP_text ParaOverride-1">„Mně ne, protože já je celý dopoledne řezal.“</p>
			<p class="MLP_text ParaOverride-1">Chvíli je nicméně zkoumal. „Aha,“ vítal mě v&#160;branách porozumění, „voni totiž z&#160;tohohle úhlu vypadaj jako namalovaný na ňákym starym vobraze.“</p>
			<p class="MLP_text ParaOverride-1">„Větve uměl úžasně malovat počátkem 19.&#160;století Maďar Károly Markó,“ plácl jsem. „Jinak jeho malby za nic nestály, ale na bohatý haluze v&#160;zapadajícím slunci byl vyloženej expert. Pak ňákej Jan van Goyen, 17.&#160;století, u&#160;něj uplně vidíš, jak se ty dubový pařáty zmítaj ve větru. Taky Jiří Trnka měl k&#160;větvím až mystickej vztah, což je dobře vidět ve <span class="MLP_znak_kurziva_11b">Snu</span> <span class="MLP_znak_kurziva_11b">noci svatojánský</span>.“</p>
			<p class="MLP_text ParaOverride-1">„Vodkuď to víš?“</p>
			<p class="MLP_text ParaOverride-1">„Www.wga.hu, virtuální galerie. Tam je kromě Trnky všecko.“</p>
			<p class="MLP_text ParaOverride-1"><span class="MLP_znak_kurziva_11b">WGA,</span> vyryl ohořelým prutem do kusu papírové krabice, tečka, <span class="MLP_znak_kurziva_11b">HU,</span> odhodil jej naplocho do dřevníku a&#160;mávl klacíkem: „Jenže ty <span class="MLP_znak_kurziva_11b">moje</span> větve se ti přesně v&#160;okamžiku, kdy se mně začaly líbit, líbit přestaly, mám pravdu?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;takovej seš, to ti řikám vod chvíle, co se známe.“</p>
			<p class="MLP_text ParaOverride-1">„No a&#160;co,“ řekl jsem, „mám snad kvuli tomu jezdit na labuti?“</p>
			<p class="MLP_text ParaOverride-1">Už když se poprvé zachechtal, zaznamenal jsem hnutí v&#160;povětří. Vábení, mámení.</p>
			<p class="MLP_text ParaOverride-1">„Jsou tady,“ zamíchal vařechou v&#160;kotli hlasivek. „Minule tu nebyli, a&#160;teď tu jsou. A&#160;ty se <span class="MLP_znak_kurziva_11b">bojíš,</span> to <span class="MLP_znak_kurziva_11b">vidim</span>.“</p>
			<p class="MLP_text ParaOverride-1">Zvládl jsem si odplivnout do ohně. Vzduch zhoustl jako prasečí polívka. Arnošt nehybně seděl, pak najednou zmizel a&#160;místo něj se zjevil mně neznámý pantáta s&#160;pohybující se bradou. Jak to dělá, napadlo mě. Nebo to dělám já? Zírali jsme do plamenů, zaplaveni žíravou břečkou podezřívavosti. Úskočnost vystavěla na každém mrknutí rychlý ostnatý chrám, a&#160;nemuselo jít ani o&#160;mrknutí, bohatě stačilo sledovat rytmus dechu druhého. Nějakou dobu jsme mlčky vzdorovali přetlaku. Naštěstí se to vymezovalo, obviňovalo, kousalo a&#160;žralo všude po vší zemi, byli jsme jenom jedni z&#160;mnohých. Pak jsme se vymotali z&#160;ostře rozkymácených končin na vlídnější cestu, kde jsme už trhali ze země prohlášení jako sedlák řípu a&#160;častovali se jimi.</p>
			<p class="MLP_text ParaOverride-1">„Cizota,“ zahájil.</p>
			<p class="MLP_text ParaOverride-1">„Zaplaťpámbu za ní,“ odvětil jsem.</p>
			<p class="MLP_text ParaOverride-1">„Souhlasim, jenom v&#160;tý se schováš. Nemyslíš si doufám ale, že je tohle planý čarování, co tu provádíme, zdravý?“</p>
			<p class="MLP_text ParaOverride-1">„Von ten tvuj věčnej monitoring neni vo nic zdravější.“</p>
			<p class="MLP_text ParaOverride-1">„Á&#160;jedu dolu,“ oznámil. „Nejedu, kloužu, vzdaluju se, je to zakřivený dolu, hú. Z&#160;tohodle pohledu je vopravdu brilantní biják <span class="MLP_znak_kurziva_11b">Mrtvej muž,</span> kde je čas postiženej správně. Ne jako obecný faktum, ale jako osobní cesta, která je čim dál užší a&#160;beznadějnější.“</p>
			<p class="MLP_text ParaOverride-1">„To je dobrej film, vidiš. Ten si musim koupit.“</p>
			<p class="MLP_text ParaOverride-1">„Phá,“ zaburácel. „Co to je za logiku? Ten je <span class="MLP_znak_kurziva_11b">dobrej,</span> tak si ho musim <span class="MLP_znak_kurziva_11b">koupit</span>?“</p>
			<p class="MLP_text ParaOverride-1">„Nemám ho a&#160;chci ho, tak si ho koupim, co jančíš.“</p>
			<p class="MLP_text ParaOverride-1">„Vidim, že tý legendě taky věříš,“ opáčil chmurně.</p>
			<p class="MLP_text ParaOverride-1">„Věřim, protože věřit chci.“</p>
			<p class="MLP_text ParaOverride-1">„A&#160;proč chceš věřit laciný lži?“</p>
			<p class="MLP_text ParaOverride-1">„Laciná lež je ochránkyně ubohejch.“</p>
			<p class="MLP_text ParaOverride-1">„Připadáš si ubohej.“</p>
			<p class="MLP_text ParaOverride-1">„Zatim jsem si nikdy nepřipadal, ale to se může rychle změnit.“</p>
			<p class="MLP_text ParaOverride-1">„A&#160;to máš pravdu,“ liboval si. „To úplně zzvoní, snad nedostanu infarkt. Co bys dělal, kdybych teď padnul?“</p>
			<p class="MLP_text ParaOverride-1">„Nevydírej.“</p>
			<p class="MLP_text ParaOverride-1">„To jsem asi fakt vydíral,“ připustil. „Krásně teď vnímám, jak fungujou ty lomary, to slovo neznáš, poněvadž jsem ho zrovna vymyslel. Mám na mysli optický nástroje, co loměj ve spolupráci s&#160;neuronama světlo.“</p>
			<p class="MLP_text ParaOverride-1">„Já je znám, ale rád je nemám,“ řekl jsem. „Je to další cesta, jak všechno vobjasnit, popsat a&#160;zničit.“</p>
			<p class="MLP_text ParaOverride-1">„Vítej zpátky v&#160;hnízdě,“ pronesl.</p>
			<p class="MLP_text ParaOverride-1">Zvedl se vítr. Zahrádka se nepatrně prohnula, ba až nalomila. Bylo nám, jako bychom seděli na čerstvě přihrábnutém, nepokojném hrobě.</p>
			<p class="MLP_text ParaOverride-1">„V&#160;jakym hnízdě?“ optal jsem se.</p>
			<p class="MLP_text ParaOverride-1">„V&#160;hnízdě ptáka Noha. Nečets Doupě?“</p>
			<p class="MLP_text ParaOverride-1">Přísně vzato to nebyla zahrádka, co se nalomilo, byl jsem to já. Trhlinu jsem cítil uvnitř.</p>
			<p class="MLP_text ParaOverride-1">„Nečet,“ odpověděl jsem. „Co je to?“</p>
			<p class="MLP_text ParaOverride-1">„Kafka, ty vařená hubo!“ vyhrkl někdo od plotu.</p>
			<p class="MLP_text ParaOverride-1">K&#160;zídce se tiskly snopy suchého rákosí, místy polité jakousi tekutinou, zkyslou nudlovou polívkou nebo čím. Zatím dávaly svoji přítomnost najevo drobným, nervním chvěním. Postupně jsem nabyl dojmu, že se za nimi nebo mezi nimi někdo schovává. Arnošt cosi zahuhňal a&#160;mávl rukou nízko nad zemí. Mezi snopy se něco pohnulo. Vydalo se to k&#160;nám. Potom to vstoupilo mezi nás, obklopilo nás to. Potom to vstoupilo do nás. Vstali jsme a&#160;pustili se s&#160;křupajícími koleny do tance. Arnošt se divoce belhal, střílel okolo sebe nohama a&#160;zalykavě se smál děravými ústy. Já se točil jako střelená vrána a&#160;třaslavě kráčel dvorem. Arnošt počal skákat. „Dupák, ocha, cha! Cha, ocho!“ vyl a&#160;ostře povyskakoval na krátkých křivých lýtkách. A&#160;pořád se v&#160;tom zlepšoval. Poskočil jsem si taky, proč by ne. Zdálo se mi, že už skáču docela vysoko. Arnošt kmital nahoru dolů jako vřískající hulman a&#160;kreslil rukama do vzduchu veliké čtverce. Zahlédl jsem, že se věc neděje ve shodě s&#160;jeho přáním. Bylo zřejmé, že zažívá další kolo honičky s&#160;mocností, která s&#160;ním předloni na stejném místě mockrát flákla o&#160;zem. Pod nebesky zářící střemchou. Přišlo mi, jestli s&#160;tím ta střemcha třeba nějak nesouvisí. Skákal a&#160;skákal.</p>
			<p class="MLP_text ParaOverride-1">„Veškerá takzvaná <span class="MLP_znak_kurziva_11b">vstřícnost</span> je falešná!“ vzkřikl. „A&#160;jenom <span class="MLP_znak_kurziva_11b">nenávist</span> je živá!“</p>
			<p class="MLP_text ParaOverride-1">Ozvěna propleskla mělké údolí, na jehož dně pokyvovala hlavami před blikající bednou jeho rodná osada.</p>
			<p class="MLP_text ParaOverride-1">„Mejlíš se, mezku hlavatá!“ zařičel jsem.</p>
			<p class="MLP_text ParaOverride-1">„Jak tó?“</p>
			<p class="MLP_text ParaOverride-1">„Protože je to totéž!“</p>
			<p class="MLP_text ParaOverride-1">„Neni to totéž!“</p>
			<p class="MLP_text ParaOverride-1">„Je to skoro totéž! Lagréš, odéš!“</p>
			<p class="MLP_text ParaOverride-1">„Acha, cha!“ plival vřelá povidla slin. „Právě že jenom skoro! A&#160;na ten rozdíl!“</p>
			<p class="MLP_text ParaOverride-1">„Si musí přijít <span class="MLP_znak_kurziva_11b">každej</span> <span class="CharOverride-1">sám</span>!“ zavyli jsme.</p>
			<p class="MLP_text ParaOverride-1">„Já když se ženil,“ zařičel, dopadl a&#160;odrazil se. „Tak jsem v&#160;sobě měl <span class="MLP_znak_kurziva_11b">dvaatřicet</span> psilocýbek! To nikdo neví, až teď ty!“</p>
			<p class="MLP_text ParaOverride-1">Poté se roztočil, přičemž narážel zpaznehtovatělými prsty do klepadla. Přimontovali jsme se k&#160;jakési bláznivině, o&#160;které, jak jsme si uvědomovali, nám už někdo někde mockrát referoval. Doktor Grygar, svítilo mi v&#160;hlavě, by s&#160;tímhle rozhodně nesouhlasil. Mozek nehledě na to lačně nasával zvuky z&#160;okolí a&#160;vyráběl z&#160;nich chrastivě šoulavý marš, kde hrál významnou roli svobodný ptačí křik a&#160;tiché hňukání a&#160;sykání vzdálených fabrik. Na obzoru dodělávaly rozsáhlé výrobní komplexy.</p>
			<p class="MLP_text ParaOverride-1">Arnošt rotoval, to byla jeho politika. Začal jsem se tedy kymácet z&#160;gruntu přes celý dvorek, od stěny ke stěně. O&#160;co šlo, bylo třeba se co nejvíc vrátit do dob, kdy nám mámy vařily umolousanou kaši, do té hrůzné naivity. Vytrdlovat si pod sebou jámu, pak nad ní chvilku v&#160;úžasu popotahovat a&#160;na závěr se spodem a&#160;zadem horko těžko protáhnout zpátky. Jednu chvíli jsem měl dojem, že mi odpadl obličej. Pak zas, že ve skutečnosti nejsem člověk, jen pouhý zjednodušený prototyp, holý kráčející stroj, takový lepší hmyz. Po jisté době jsme už sotva pletli nohama. Trvalo nám nicméně dlouho, než jsme se docela zastavili. Když se to zdařilo, oba jsme se v&#160;přechodném poryvu vzájemnosti naráz vyzvraceli. Oá, létalo mezi cihlami, oá, buá, ééch.</p>
			<p class="MLP_text ParaOverride-1">„Tentokrát ti děkuju, žes mě vytáh zpátky,“ zahučel sinalý Arnošt a&#160;rozmáchle sám sebe objal. „Místo abych ti nadával jako minule.“</p>
			<p class="MLP_text ParaOverride-1">Nemohl jsem si vzpomenout, že bych ho tentokrát odněkud tahal. Na dvorek vkročila utrápená paní a&#160;předstírala, že nás nevnímá. Ostatně jsme jí ani neměli co nabídnout, nanejvýš trochu toho rozpažování a&#160;mručení. Ze dveří za ní vyletěl nevelký zavalitý pes. „Hodný je pes, hodný!“ volala do tmy. „Hodný je pes, hodný, hodný je pes, hodný!“ Její hlas zněl natolik normálně a&#160;spořádaně, že rozběsněné egocentrické příšery kolem nás okamžitě zvadly a&#160;schlíply. Tudíž nespatřila nic, co by stálo za řeč. Beztak jsme už zase hledali a&#160;našli cestičku zpátky na zablešený, děravými kastroly a&#160;listovím všeho druhu zavalený dvorek.</p>
			<p class="MLP_text ParaOverride-1">„Vy jste tomu zas dali,“ řekla paní.</p>
			<p class="MLP_text ParaOverride-1">„Dali,“ odpověděl jsem, snad to znělo jako odpověď. „Nedali,“ opáčil Arnošt, „protože jsme bohužel pořád tady!“ Načež mi po straně pošeptal: „Ten pejsek, to je ti takovej mistr sociální přizpůsobivosti. A&#160;já ho mám tak čistě, bez keců rád, a&#160;von mě taky, kdybys věděl.“</p>
			<p class="MLP_text ParaOverride-1">„Abys ho neměl rád, když je tvůj,“ řekl by každý v&#160;mé situaci a&#160;já to do puntíku splnil, vedle čehož jsem samozřejmě chcípal černou lítostí.</p>
			<p class="MLP_text ParaOverride-1">Pes se valil kolem a&#160;střílel po nás nejistýma očima.</p>
			<p class="MLP_text ParaOverride-1">„Tys byl fakt na houbách, když ses ženil?“ zeptal jsem se.</p>
			<p class="MLP_text ParaOverride-1">„Zatim jsem to ovšem nikomu neřek,“ odvětil, „tak mě doufám vožralej v&#160;hospodě někomu nevyzradíš.“</p>
			<p class="MLP_text ParaOverride-1">„Komu bych tě vyzradil, když si už se všema akorát formálně dopisuju.“</p>
			<p class="MLP_text ParaOverride-1">„To náš Arnik taky, von se poslední dobou nesnese vůbec s&#160;nikym,“ zahřměla nám stále přítomná manželka do týla. „Faktem je, že má toho psa rád moc, což ale dělá pro sebe, viď. Proto, aby z&#160;toho sám něco měl.“</p>
			<p class="MLP_text ParaOverride-1">Chvilku mi trvalo, než jsem zprávu donutil fungovat. Středně velký pes se mi při tom opíral plnou vahou o&#160;nohu. Měl podezřívavý zrak a&#160;na hlavě pokornou prošedivělou pěšinku, vyuzenou kouřem večerních ohňů. Nabídl jsem mu ruku, on ji vyzkoušel a&#160;odešel zahradou pryč.</p>
			<p class="MLP_text ParaOverride-1">Závěrem mi Arnošt ustlal v&#160;dřevníku, v&#160;příšerném mrdníku, zavaleném pilinami a&#160;koudelí. Sám někam zmizel. Zabalil jsem se do těžkého, fermeží nasáklého spacáku s&#160;pocitem, že mě přepadl spánek uprostřed kajmaního hnízda. Ne moc bezpečné místo. Spousta duchů. Puch. Jakési kosti či co. Navzdory tomu jsem měl příjemný sen o&#160;tom, jak se mi taví vědomí. Plul jsem v&#160;tmavnoucím nachu a&#160;hleděl do jantarové žluti. Popelavě nafialovělé buňky oddechovaly a&#160;vibrovaly jako včelín.</p>
			<p class="MLP_text ParaOverride-1">Nad ránem stál zase nade mnou, tma se zrovínka lámala. Nad jeho kozlí siluetou uháněly jasně červené mráčky. Přišel pokoušet.</p>
			<p class="MLP_text ParaOverride-1">„Zase jsem se tam nedostal,“ žaloval. „Moh jsem se tam dostat, kdybys tam toho dal víc. To by tě bejvalo nezabilo.“</p>
			<p class="MLP_text ParaOverride-1">„Jenže tebe možná jo,“ dal jsem mu vzhledem k&#160;aktuálním možnostem až marnotratně štramáckou odpověď.</p>
			<p class="MLP_text_bez1radku_-12-0- ParaOverride-1">Dál vše proběhlo jako v&#160;té staré vyzkoušené pohádce. Když jsem vyváděl kolo pěkně potichu brankou na ulici, vyklonil se z&#160;okna. „To vypadá, že vode mě zase tak ňák nenápaditě zdrháš,“ prorokoval žalostně.</p>
			<p class="MLP_text ParaOverride-1">„Jak bys chtěl taky zdrhat nápaditě, to mi řekni. Já zas někdy přijedu.“</p>
			<p class="MLP_text ParaOverride-1">„To bude trvat.“</p>
			<p class="MLP_text ParaOverride-1">„Bude,“ přiznal jsem. „Napřed se totiž támhle za kopcem v&#160;rámci pití vody, kterou jsem si s&#160;dovolením natočil, zapřísáhnu, že už nikdy víc. Ty za čtvrt roku pustíš po proudu vzkaz, já se budu průhledně vytáčet. Udělám to několikrát. Ty se nasereš a&#160;zlomíš nade mnou hůl. A&#160;teprve pak dospěju do stádia úvah, jak to navlíct, abych se ti sem zase ňák vnutil. To mi už budeš chybět, to může trvat i&#160;pár let.“</p>
			<p class="MLP_text ParaOverride-1">„No, no,“ zablekotal bledými rty. „Nebo si tě ňák přitáhnu, až budu potřebovat.“</p>
			<p class="MLP_text ParaOverride-1">„Že bys byl takhle zdatnej manipulátor?“</p>
			<p class="MLP_text ParaOverride-1">„Nevim,“ potřásl hlavou. „Ale jsem rád, žes za mnou přijel, já nejsem poslední dobou moc společenskej. Nedáš si hruškový sádlo?“</p>
			<p class="MLP_text ParaOverride-1">„To existuje?“</p>
			<p class="MLP_text ParaOverride-1">„To byl dotaz v&#160;zájmu tvý bezpečnosti. Kdybys v&#160;tom eště jel, vzal bys hruškový sádlo jako hotovou věc, přitom je to, chá, volovina. A&#160;v&#160;tom případě bych se tě tu pokusil zdržet, jezděj dneska po okreskách jako magoři.“</p>
			<p class="MLP_text ParaOverride-1">„Že je ezoterika naprostá ztráta času, to víš?“ prohodil jsem.</p>
			<p class="MLP_text ParaOverride-1">„Kdo řiká?“</p>
			<p class="MLP_text ParaOverride-1">„Doktor Grygar.“</p>
			<p class="MLP_text ParaOverride-1">Malá proradnost ode mě, doufal jsem, že se zasmějeme, smích je dobrý most k&#160;odloučení. Vyráželi jsme zvuky, žbluňkali, ňafali. V&#160;tom má doktor úplnou pravdu, byl hlavní důvod našeho rozveselení. Závěrem jsme konstatovali, že nám zase hodila menší faleš sebekontrola. Ta nás ještě brzdí, jedině ta.</p>
			<p class="MLP_text ParaOverride-1">„Nedáš si turka, achacha?“ dodal.</p>
			<p class="MLP_text ParaOverride-1">A&#160;opět jsem téměř sesedl a&#160;zamířil k&#160;posmutnělému kanonýrovi na jedno ranní, jen minimálně vyčítavé kafe.</p>
			<p class="MLP_text ParaOverride-1">„Jedu, však se uvidíme,“ hodil jsem na zem prkno fráze, šlápl do pedálů a&#160;s&#160;rezervou minul týž výkop, co tu byl už předloni. Z&#160;jámy byl dosud cítit plyn.</p>
			<p class="MLP_text ParaOverride-1">Musel jsem si připustit, že se od minule zase o&#160;hodně zlepšil, veškeré mátohy a&#160;syrově páchnoucí ponravy už přiváděl na scénu s&#160;otřesnou virtuozitou. Snad proto k&#160;němu mám, hovořil jsem k&#160;sobě, šlapaje mezi ohradami, čím dál větší respekt. Zvykl jsem si pro něj jednou za čas zahrát menší hrdelní autodafé. Nechat si pustit žilou. Proč to mám zapotřebí, to je konečně správná otázka. Protože je v&#160;tom kapání jedu do vlastního pelechu už natolik dokonalý, že to pro mě začíná být stejné, jako se chodit dívat na jeden a&#160;tentýž obraz do Museu Nacional. Mistrovská práce bez nutnosti se tázat, co se tím míní. Čili už jsem zase jenom takový turista bez trvalejšího zájmu. A&#160;taky proto, že se mi na té jeho parcele vždycky na okamžik podaří zaslechnout šálení jakýchsi neskutečně blízkých, konkrétních kůrů. A&#160;koneckonců i&#160;proto, že tomu všemu vzdoruje aspoň trochu souvisle. Že je s&#160;ním jinak vcelku rozumná řeč. Kdysi mi věnoval svoji knihu, byla o&#160;užovkách. Nic jiného v&#160;ní nebylo, jen užovky a&#160;spousta nákresů hadích hlav, hemžících se pojmy jako ventral, mental, prefrontal, temporal. Vyjmenovávací mánie, tou jsem tedy pořád trpěl fest. Co jsem se vrátil, rozjela se mi dvojnásob.</p>
			<p class="MLP_text ParaOverride-1">Slunce zahořelo jako raketa a&#160;vystřelilo vzhůru. Pod pneumatikami zasyčel písek, zahrčela škvára. Béng, odletovaly kamínky. Na asfalt opodál se snesl list, co vypadal jako otakárek, pak zase otakárek, co vypadal jako list. „Co je to?“ volaly děti a&#160;ženy odpovídaly: „Nech to a&#160;poď, babička čeká! Nešahej <span class="MLP_znak_kurziva_11b">na to,</span> to je děs, podivej, jaký máš ušpiněný botičky!“ Za ploty se točily ve větru roztodivné větrníky a&#160;fofrníky vyrobené z&#160;pet lahví, doklad, že hravost obyvatelstva kolem hlavního města dosud nevymizela. V&#160;zapařeném lesíku za vsí mydlil tučný muž v&#160;čepičce do lískových prutů lesklou komerční nápodobou japonského meče. Když jsem ho míjel, předstíral, že je v&#160;tom něco, čemu nemůžu rozumět. A&#160;opravdu bylo.</p>
			<p class="MLP_text ParaOverride-1"><span class="MLP_znak_kurziva_11b">Až na to, že imaginace je zřetelně transperzonální,</span> zachytil jsem na odpočívadle Arnoštovu zprávu.</p>
			<p class="MLP_text ParaOverride-1"><span class="MLP_znak_kurziva_11b">Ne-li transhumánní,</span> odepsal jsem.</p>
			<p class="MLP_text ParaOverride-1"><span class="MLP_znak_kurziva_11b">Jestli je tohle hlavní zjištění, který nám to hodilo, zasloužili bysme pár facek,</span> odpověděl. Za ta léta nejdelší zpráva od něj.</p>
			<p class="MLP_text ParaOverride-1">Na chodníku na Kulaťáku se kymácela parta dvoumetrových sedmáků. Když šla kolem holka, vystrčili před sebe jednoho, ten učinil zřetelný pokus se na poslední chvíli zachránit. Nepřijali ho, a&#160;tak odříkal, co měl připraveno: „Kam plaveš, švestko?“ „Nejsem švestka,“ odsekla kolemjdoucí holka. „A&#160;kam plaveš?“ „Nikam.“</p>
			<p class="MLP_text ParaOverride-1">„Víš, jak jsou cejtit stárnoucí ženský, co to chtěj přebít voňavkou?“ zeptal se hlas zpoza sloupu ve stanici Hradčanská v&#160;momentu, kdy jsem o&#160;sloup opíral kolo.</p>
			<p class="MLP_text ParaOverride-1">„Vim,“ zazněla odpověď.</p>
			<p class="MLP_text ParaOverride-1">„Tak víš všecko.“</p>
			<p class="MLP_text ParaOverride-1">Doma jsem se zadumal nad knihovnou naplněnou kinematografickými opusy. Knihy se až na dvě řady slovníků přestěhovaly do beden, nahradily je filmy. Co by se tak hodilo. <span class="MLP_znak_kurziva_11b">Zatojči,</span> to bylo, co to chtělo. Broučci a&#160;mandelinky, cosi nevýslovného. Pachuť spáleného peří, dávné, přisprostle jednoduché vztahy. Dávný déšť, mokré zelené lístky. Znáte ty krasavice? Ham! Čo! Křup, a&#160;je po všem. Krev a&#160;liják.</p>
		</div>
</body>
</html>