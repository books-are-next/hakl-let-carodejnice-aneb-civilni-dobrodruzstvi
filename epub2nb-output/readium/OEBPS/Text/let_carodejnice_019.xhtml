<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-15" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_kapitola ParaOverride-1">14. Vylisováno jest</p>
			<p class="MLP_text_bez1radku ParaOverride-1">Voda kapala z&#160;větví, razila si cestu skrz nacucané vrstvy kořínků a&#160;jehličí a&#160;brala s&#160;sebou listí a&#160;mrtvý hmyz. Čůrky se slučovaly do stružek a&#160;v&#160;potůčcích bystře plynuly do údolí, kde se vlévaly do potoků. Díky tomu hrozilo každoroční zaplavení návsi. Ve smrčinách se držela těžká vůně hřibů, ale v&#160;plesnivých muldách rašily jen pavučinami obalené prašivky. Stoupali jsme vzhůru a&#160;zapadali v&#160;mokrých botách do struh a&#160;výmolů. Minuli jsme rozbořenou vodní elektrárnu. Zpod okraje lesa nad námi vykukovala řada omše­lých pohraničních pevnůstek, ne nepodobných lidským lebkám. Barunka soustředěně šlukovala chesterfieldku.</p>
			<p class="MLP_text ParaOverride-1">„Máš to s&#160;sebou a&#160;vezmeš mě tam?“ zeptala se.</p>
			<p class="MLP_text ParaOverride-1">„Mám, ale nevezmu.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Protože seš máčo sama vod sebe, nepotřebuješ to ničim vylepšovat,“ řekl jsem. „To je atraktivní jenom pro nás jedince se sníženym prahem citlivosti.“</p>
			<p class="MLP_text ParaOverride-1">Prošli jsme lesem a&#160;před námi se otevřela říjnovým sluncem jakž takž vyhřátá louka. Brodili jsme se metlicemi a&#160;suchými stvoly řebříčků. Znenadání se zachovala jako útočící chobotnice&#160;– než jsem stačil cokoli postřehnout, obalila mě rukama nohama a&#160;stáhla do chrastivých lodyh. Chtěl jsem to verbálně srovnat, ale na ústa se mi přitiskly rovné, umíněné rty, přes to se sesypaly vlasy, měla takové středně světlé, šílenecky bohaté kadeře. Podle všeho jsme se líbali.</p>
			<p class="MLP_text ParaOverride-1">„Vida,“ řekla, „jsou v&#160;nás eště ňáký rezervy. Vezmeš mě tam teda?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Řeknu to jinak, potřebovala bych dosáhnout toho, abys mnou nepohrdal. Jen trošku úcty, jak řiká Stallone. Vobyčejnou slušnost. Chci, abys mi taky jednou ukázal, co máš vevnitř, ty máš tu mojí dušičku na tácu furt. Dokaž mi, že mě bereš vážně, víc nechci.“</p>
			<p class="MLP_text ParaOverride-1">„To chceš najednou asi pět věcí.“</p>
			<p class="MLP_text ParaOverride-1">„Elementárních, brouku.“</p>
			<p class="MLP_text ParaOverride-1">„Málo tě lidi berou vážně, jo?“</p>
			<p class="MLP_text ParaOverride-1">„Málo z&#160;těch, který jsem potkala. A&#160;ty mi teď navíc nemůžeš moc vodporovat, poněvač vim něco, co bych asi vědět neměla.“</p>
			<p class="MLP_text ParaOverride-1">„Jinak mě jako bonzneš, nebo co?“</p>
			<p class="MLP_text ParaOverride-1">„To bych si nedovolila ani naznačit, za koho mě máš?“</p>
			<p class="MLP_text ParaOverride-1">„Teď zrovna nevim.“</p>
			<p class="MLP_text ParaOverride-1">„Jsem vobyč neurotická&#160;– dva roky si uberu&#160;– čtyřiadvacítka, která potřebuje, aby sis na chvíli dřepnul, jak se řiká, na opačnou misku vah. Chci se zhoupnout, dál tě nebudu votravovat.“</p>
			<p class="MLP_text ParaOverride-1">Stáli jsme u&#160;trafostanice, z&#160;jejíhož nitra vyvěral nepokojný praskot. V&#160;dálce se pásl kůň a&#160;nervózně hrabal svalnatou kýtou. Postavil se na přední a&#160;dvakrát vykopl. Potom se uklidnil a&#160;dál škubal obrovskou hlavou v&#160;roští.</p>
			<p class="MLP_text_bez1radku_-12-0- ParaOverride-1">Když jsme se vrátili z&#160;procházky k&#160;domu, nanosil jsem polena k&#160;ohništi pod rozvalenou kamennou zídku. Potom se šla Baruna osprchovat, běžná hygiena. Po ní já. Zatáhl jsem za sebou závěs, abych nezlil podlahu. A&#160;vidím skrz matný igelit&#160;– otvírají se dveře, ona vchází. Jako v&#160;té scéně z&#160;<span class="MLP_znak_kurziva_11b">Psycha.</span> Přistavila si k&#160;vaně židli, umístila popelník, cigarety.</p>
			<p class="MLP_text ParaOverride-1">„Nevadilo by ti, krtku, kdybych se dívala, jak se sprchuješ?“ zeptala se.</p>
			<p class="MLP_text ParaOverride-1">Odhrnul jsem závěs, abych nevypadal jako vůl.</p>
			<p class="MLP_text ParaOverride-1">„Co by,“ řekl jsem. Ty seš teda pořádně švihlá, říkal jsem si.</p>
			<p class="MLP_text ParaOverride-1">Kouřila, odklepávala popel a&#160;přihlížela. „Ty si vytíráš pupík tyčkou na uši?“ podivila se.</p>
			<p class="MLP_text ParaOverride-1">„To byl malej testík tvý zvědavosti. Jak ty si meješ pupík?“</p>
			<p class="MLP_text ParaOverride-1">„Nijak, já bych se počůrala, mám to tam citlivý.“</p>
			<p class="MLP_text ParaOverride-1">„Teď bych si normálně umyl pytlík, ale s&#160;ohledem na tebe to vy­nechám.“</p>
			<p class="MLP_text ParaOverride-1">„To jsem ti vděčná,“ hleděla mi do očí. „Já bych se asi musela smát, což nechci, chci tě brát vážně.“</p>
			<p class="MLP_text ParaOverride-1">Regulérní pomalá ofenzíva, obrněnce postupují lesíkem, prach a&#160;suché jehnědy víří vzduchem. Pohůnci, zlití vodkou, nesou na­olejované kulomety.</p>
			<p class="MLP_text ParaOverride-1">Našel jsem vajíčka, máslo bylo též. Nadrobil jsem dost, abych ji o&#160;nic nepřipravil. Kuchyní se rozlila přesně definovaná vůně. Barunka tichounce srkala čaj. Měl jsem před očima satisfakci, kdybych o&#160;ni stál. Ztělesňovala nejistotu. Nevěděla, jestli si nevydupala něco, do čeho se jí ani dost málo nechce. „Máš postavu jako přejedenej lachtan,“ podotkla jen tak mimochodem.</p>
			<p class="MLP_text ParaOverride-1">Seděli jsme u&#160;ohně, dřevo praskalo. Měli jsme na sobě pilinami pokryté svetry z&#160;místních zásob. Ze sadu, který jsme měli za zády, táhl chlad. V&#160;údolí hlasitě bublal potok. Baruna se choulila do sebe. Následkem přemrštěného očekávání začínala být zklamaná. Slunce k&#160;nám otočilo temnou večerní tvář a&#160;počalo vyvrhovat dlouhé jazyky magmatu. Obklopilo nás nejčervenější světlo ze všech možných.</p>
			<p class="MLP_text ParaOverride-1">Barunka byla téměř průsvitná. Poulila oči na všechno kolem sebe a&#160;tvrdila: „To, to, to je úplně normální, co vidim, já čekala kdovíco. To je na hovno, radši bych si chtěla dát víno. Vono je to na muj vkus až moc hluboce modrý. Já se totiž bojim.“</p>
			<p class="MLP_text ParaOverride-1">„Jen se boj,“ chválil jsem ji. „To je nejnormálnější ze všech strachů, hrůza, ve který němý tváře žijou celej život. Je všude kolem. Nauč se pořádně bát, uvidíš, že to pak zmizí.“</p>
			<p class="MLP_text ParaOverride-1">„Učim se teda pořádně bát,“ cvakala zuby. „A&#160;už to myslim i&#160;umim, teď, teď. Kdy přijde to zmizení?“</p>
			<p class="MLP_text ParaOverride-1">„Co nevidět. Můžeš si zatancovat, setřást to, nebudu koukat.“</p>
			<p class="MLP_text ParaOverride-1">„To bych si připadala jak trapnej maňas pro turisty. Ale chtěla bych se kousíček projít, doprovodíš mě? Jenom támhle k&#160;tomu stromu, to je švestka. Tak teda k&#160;tý švestce.“</p>
			<p class="MLP_text ParaOverride-1">Udělali jsme čtyři kroky.</p>
			<p class="MLP_text ParaOverride-1">„Díky, stačí,“ řekla. „Dál to neznám, vrátíme se.“</p>
			<p class="MLP_text ParaOverride-1">„Poď k&#160;tý švestce aspoň, tady to znáš, to je vaše zahrada.“</p>
			<p class="MLP_text ParaOverride-1">„Neznám. Žádný <span class="MLP_znak_kurziva_11b">vaše</span> neexistuje,“ rozhodla se.</p>
			<p class="MLP_text ParaOverride-1">Sedli jsme si opět. Žhavé plíce ohniště vykašlávaly snopy jisker. Pod zídkou intenzivně kmital tisový keřík. Rychle a&#160;energicky. Ve spodní části sadu stál mlčící dav. Doufal jsem, že si jich nevšimne.</p>
			<p class="MLP_text ParaOverride-1">„Ty tam jsou vod doby, co umřela moje máma,“ podotkla. „Mívala tam lehátko, ležela a&#160;četla. Jsou to dva měsíce. Pak jsme ji tam rozprášili, chtěla to.“</p>
			<p class="MLP_text ParaOverride-1">„Co četla?“</p>
			<p class="MLP_text ParaOverride-1">„Knihy.“</p>
			<p class="MLP_text ParaOverride-1">Nemusel jsem příliš zaostřovat. Mezi kmeny ovocných dřevin dole u&#160;plotu prodlévala skupina postav. Pohybovaly se na místě, jako by šlapaly vodu. Pomalu, strašně pomalu.</p>
			<p class="MLP_text ParaOverride-1">„Nechceš k&#160;nim jít a&#160;něco jim říct?“ navrhla zmužile. „Třeba by se to tim vyřešilo.“</p>
			<p class="MLP_text ParaOverride-1">„Radši bych je nerušil. Tys jim někdy něco řikala?“</p>
			<p class="MLP_text ParaOverride-1">„Já je předevšim nikdy takhle jasně neviděla. My je asi fakt rušíme, neměli bysme tento? Třeba jít?“</p>
			<p class="MLP_text ParaOverride-1">„Eště vydržme, budem si jen tak broukat a&#160;uvidíme,“ řekl jsem a&#160;opravdu jsem se hodně snažil, aby nezaslechla ten ostrý třeštivý chorál, který ve mně zněl.</p>
			<p class="MLP_text ParaOverride-1">„Trošku se taky bojíš,“ řekla s&#160;radostí v&#160;hlase. „No tak zabroukej.“</p>
			<p class="MLP_text ParaOverride-1"><span class="MLP_znak_kurziva_11b">Mámo, mámo, mámo, už se stmívá, málo, málo, málo času zbývá,</span> zazpíval jsem.</p>
			<p class="MLP_text ParaOverride-1">Otřásla se a&#160;naznačila rukama ne, ne.</p>
			<p class="MLP_text ParaOverride-1">„Promiň,“ řekl jsem.</p>
			<p class="MLP_text ParaOverride-1">„Já skoro nedejchám,“ pošeptala mi, „já se bojim tak, že jsem si právě ucvrnkla do kalhot. Voni sem, pyšane, přicházej.“</p>
			<p class="MLP_text ParaOverride-1">To už jsem ztrácel rozvahu taky. Baruna to umí, musel jsem uznat, kam se hrabe Arnošt. Žádné kejkle, žádní vymodlení mrzáci, prolétávající nad dvorkem jako sušení netopýři na nitích. V&#160;břiše mi vyrostl tvrdý gumový zvon strachu. Přicházelo něco, co bylo mnohonásobně znalejší světa než my. A&#160;ta znalost spočívala v&#160;něčem, co nebylo ani trochu nastaveno tak, aby to bralo ohled na lidskou duši. Duše nebyla v&#160;centru zájmu.</p>
			<p class="MLP_text ParaOverride-1">„Voni, pyšane, stojej už tady u&#160;švestky,“ škytla.</p>
			<p class="MLP_text ParaOverride-1">Zvedli jsme se a&#160;pomalounku odcházeli do kopce k&#160;temné mase domu. Měli jsme lehké nohy. Přesto se zdálo, že nejdeme dost rychle. Vzpomněl jsem si, že tenhle typ sdílené hrůzy je součástí drtivé většiny dětských her.</p>
			<p class="MLP_text ParaOverride-1">„Třeba se jenom chtěli vohřát,“ řekl jsem, když jsme za sebou zasunuli směšnou závoru z&#160;prkýnka.</p>
			<p class="MLP_text ParaOverride-1">„Co bys dělal, kdyby šli za náma až sem?“ chtěla vědět.</p>
			<p class="MLP_text ParaOverride-1">„Asi bych se posral.“</p>
			<p class="MLP_text ParaOverride-1">„A&#160;mě bys tu nechal s&#160;nima, to je prima.“</p>
			<p class="MLP_text ParaOverride-1">„Tak jsou to známý tvojí matky. Ale hlavně&#160;– kdybych se posral, tak to neznamená, že zmizim.“</p>
			<p class="MLP_text ParaOverride-1">„A&#160;co teda budem dělat?“ ptala se.</p>
			<p class="MLP_text ParaOverride-1">„Lehneme si na gauč,“ navrhl jsem.</p>
			<p class="MLP_text ParaOverride-1">„Nevadí, že je tak zelenej?“ váhala.</p>
			<p class="MLP_text ParaOverride-1">„Jinej tu neni.“</p>
			<p class="MLP_text ParaOverride-1">Opatrně ho zkusila zády. Tvářila se, jako když klesá do jezera. „De to,“ hlásila. „Von neni zelenej, nýbrž petrolejovej, což je moje zamilovaná barva. Vode dneška jí myslim budu mít eště radši, a&#160;vo dost. Je to stokrát hustší, než jsem čekala, zlatej trip. Dokdy to má trvat?“</p>
			<p class="MLP_text ParaOverride-1">„Eště tak šest hodin.“</p>
			<p class="MLP_text ParaOverride-1">„To asi nezmáknu,“ řekla suše. „Ale co je teď potřeba vyřešit, je, že zustala vodemčená kůlna, zvlád bys tam dojít?“</p>
			<p class="MLP_text ParaOverride-1">Vnímal jsem to podobně, dům byl zranitelný, dveře tenké, o&#160;oknech škoda mluvit. Vydal jsem se popsaným směrem. Místnosti se postupně zhoršovaly. Garáž, naplněná troskami motorů a&#160;hadicemi, byla jednoznačně plná zášti. Což zdaleka nebylo nic proti tomu, co mě čekalo na konci. Z&#160;vrat, v&#160;nichž jsem měl za úkol otočit klíčem, na mě zíral obří Marilyn Manson. Plakát, to mi mělo dojít až příští den. Co jsem před sebou viděl teď, přesahovalo všemi směry hranice možného. Když jsem se vrátil do kuchyně, seděl na dlaždicích pod lampou kompaktní živočich, poskládaný z&#160;článků, klíštěk, drápků a&#160;lysého nažloutlého zadku. Studoval jsem ho ode dveří.</p>
			<p class="MLP_text ParaOverride-1">Baruna měla oči jako talíře. „Ten je, viď,“ špitla. „Pudeš ke mně, nebo to vzdáš? Já bych na tvym místě nešla.“</p>
			<p class="MLP_text ParaOverride-1">Vzal jsem to při zdi, vyprovokovat byť drobný pohyb organizmu se mi nezdálo žádoucí.</p>
			<p class="MLP_text ParaOverride-1">„Ty seš nad věcí, von ne,“ hlásila. „My bysme ale potřebovali, aby to bylo navopak.“</p>
			<p class="MLP_text ParaOverride-1">„Co jsem to za chlapa, viď.“</p>
			<p class="MLP_text ParaOverride-1">„Zatims mě nezklamal, vážim si tě. Jestli si tě budu moct vážit dál, je na tobě.“</p>
			<p class="MLP_text ParaOverride-1">Ta, ke které jsem měl za úkol dojít, byla veliká popraskaná panna, spočívající na kanapi se zkříženýma rukama. Možná příšernější než ten pavouk. Ohlédl jsem se po něm, podlaha prázdná.</p>
			<p class="MLP_text ParaOverride-1">„Je pod kanapem, uuu,“ potvrdila. „Já myslela, že takhle velký noháči žijou nejblíž v&#160;Africe. Kdyby ses moh vidět, jak teď vypadáš, už by ses nikdy nepodival do zrcadla.“</p>
			<p class="MLP_text ParaOverride-1">„Tak mi to popiš.“</p>
			<p class="MLP_text ParaOverride-1">Mohl jsem sledovat, jak hledá slova. Slabikovala. Postupně odvrhovala výrazy.</p>
			<p class="MLP_text ParaOverride-1">„Seš někdo nepopsatelnej,“ řekla nakonec. „Vylisováno jest.“</p>
			<p class="MLP_text ParaOverride-1">„Cos řekla?“</p>
			<p class="MLP_text ParaOverride-1">„Slyšels dobře&#160;– vylisováno jest.“</p>
			<p class="MLP_text_bez1radku_-12-0- ParaOverride-1">Barunka odfukovala, levá ruka jí trčela do vzduchu jako zmrzlému vojínovi, pravou si držela čelo. Nacházeli jsme se v&#160;prázdné podkrovní místnosti, jen válenda, kde ležela ona. A&#160;křeslo, v&#160;němž jsem vězel já. Vstal jsem, shodil propocené hadry, sešel dolů, natáhl suchý svetr. V&#160;kuchyni jsem objevil televizi, pod ní polici s&#160;filmy, večer jsem si jich nevšiml, proč bych taky měl. Disky byly popsány stejnou rukou jako ty v&#160;jejím bytě. Pustil jsem si Burtonova <span class="MLP_znak_kurziva_11b">Eda Wooda.</span> Zkusil jsem z&#160;něj mít stejné potěšení jako vždycky předtím, ale senzace nemohla být větší a&#160;nemohla být ani menší, šlo o&#160;dovršený zázrak ryzí nostalgie. S&#160;úvodním záběrem mě naplnila slast z&#160;plynulé jízdy kamery. Moje receptory to milovaly. Zestárlý a&#160;zmačkaný Martin Landau, bezradně stojící nad bazénem s&#160;gumovým hlavonožcem. Dejte do toho život, volá režie, omotejte se a zmítejte se! Akce! A&#160;tak si tedy dramaticky nalíčený kvakoš lehá do studeného žabince a&#160;klade na sebe ochablé čurce. A&#160;jakoby s&#160;nimi zápasí.</p>
			<p class="MLP_text ParaOverride-1">Usedl jsem na uzounkou lavičku před domem a&#160;nechal v&#160;sobě biják doznívat. Protože exces, to je ono! Jedině ten není rozebrán, vytěžen. Iracionální výmyk, kázal jsem šedým chaloupkám na protější stráni. <span class="MLP_znak_kurziva_11b">Pull the string!</span> Jen maniaci se, často v&#160;příkrém rozporu s&#160;vlastními ambicemi, vymykají popu. Oni jediní nebudou rozprodáni, respektive budou, ale nezničí je to. Respektive zničí, ale o&#160;něco důstojněji. Respektive spíš mnohem hůř, jelikož nejsou schopni nadhledu, kterému se říká cynizmus.</p>
			<p class="MLP_text ParaOverride-1">Ozvalo se zívnutí. Slyšel jsem holku, jak sestupuje po schodech. Jak neslýchaně pomalu našlapuje. Vrz. Vrz. Stanula ve dveřích.</p>
			<p class="MLP_text ParaOverride-1">„Spala jsem jak vyždímaná,“ vydechla.</p>
			<p class="MLP_text ParaOverride-1">Hleděl jsem na její bosé nohy. Na lýtka, oškubaná holicím strojkem. Konečně jsem viděl, kdo je Barunka. Popocházela, žbluňkala, hlučně močila, kloktala. Pak mi strčila do ruky malou červenou knihu. „Skvělý, to si přečti,“ řekla a&#160;šla ještě hodit ucho. Matrace vláčně zaskřípěla pod dívčím tělem. <span class="CharOverride-1">Jdu</span> <span class="MLP_znak_kurziva_11b">pryč, řekl Ferrer, opouštím tě,</span> četl jsem. <span class="MLP_znak_kurziva_11b">Všechno ti nechávám, ale jdu. A&#160;protože mu Suzanniny oči uhnuly, nasměrovaly se k&#160;podlaze</span> a&#160;<span class="MLP_znak_kurziva_11b">bezdůvodně se zastavily na elektrické zásuvce, nechal Felix Ferrer klíče na poličce u&#160;vchodu.</span> Příliš jsem nechápal, o&#160;co běží, knihu jsem však přečetl včetně závěrečného slova překladatelky. <span class="MLP_znak_kurziva_11b">Dost citací,</span> vybídla mě, <span class="MLP_znak_kurziva_11b">vraťte se k&#160;textu a&#160;vychutnávejte. </span>To mě zarazilo. Sotva to jeden dolouská, už se mu beze všeho podsouvá, že by to měl číst znovu?</p>
			<p class="MLP_text ParaOverride-1">Odložil jsem publikaci, napil jsem se a&#160;šel zkontrolovat bojiště. Zahrada vyhlížela v&#160;denním světle normálně. Polena tence čadila, nikde nic mimořádného. Vrátil jsem se do domu, vyběhl tiše po schodech. Nespala, koukala na mě. Bezodkladně jsme se spojímali. Rychle a&#160;jaksi nepatřičně. Klepali jsme do prkna pelesti jako vrtichvosti, psali nohou po zdi. Ách, éch. Jenže to bylo ze všech stran zbytečné, ploché, liché, nanicovaté, schematické, nijaké.</p>
			<p class="MLP_text ParaOverride-1">„Já vo tohle nestála,“ upozornila mě, když jsme skončili.</p>
			<p class="MLP_text ParaOverride-1">V&#160;peřinách cosi zvláštně mdle zavonělo. Postupně jsem vyeliminoval možnosti, až jsem dospěl k&#160;jejímu podpaží. Přičichl jsem, bylo to ono.</p>
			<p class="MLP_text ParaOverride-1">„Smrdim ti,“ ozvala se.</p>
			<p class="MLP_text ParaOverride-1">„Naopak, voníš mi jako cukroví, co mi kupovala babička, řikalo se mu undrholt.“</p>
			<p class="MLP_text ParaOverride-1">„Undrholt, to bylo v&#160;Německu?“</p>
			<p class="MLP_text ParaOverride-1">„Aspoň vidíš, že se mnou neni vo co stát. Navíc máš muže.“</p>
			<p class="MLP_text ParaOverride-1">„Toho nech stranou, ten sem teď nepatří. Undrholt, jářku, to bylo v&#160;Německu?“</p>
			<p class="MLP_text ParaOverride-1">„V&#160;Trhovym Štěpánově.“</p>
			<p class="MLP_text ParaOverride-1">„Ty seš z&#160;Trhovýho Eška?“</p>
			<p class="MLP_text ParaOverride-1">„Z&#160;Prahy.“</p>
			<p class="MLP_text ParaOverride-1">„Jo, jasně,“ řekla. „Bude ti čtyřicet, máš figuru plyšovýho medvěda, a&#160;já tě přesto zbožňuju. Chtěla bych s&#160;tebou bejt, ty se mnou ne, nic neřikej. Já jsem ráda, že to tak je, poněvač bych to chytla, dát se do kupy s&#160;feťákem.“</p>
			<p class="MLP_text ParaOverride-1">„Je to tak, pyšulo, seš naklepanej dennodenně,“ dodala. To už jsme se pohupovali na zadním sedadle autobusu.</p>
			<p class="MLP_text ParaOverride-1">„Rozkouskovanej, těkavej,“ doplnila při průjezdu Turnovem. „Ne­chápu, co na tom máš, dyk je to strašný.“</p>
			<p class="MLP_text ParaOverride-1">„Je to takový, jaká seš ty.“</p>
			<p class="MLP_text ParaOverride-1">„Je to takový, jaká jsem já?“</p>
			<p class="MLP_text ParaOverride-1">Drobně laborovat s&#160;osvětlením bylo její.</p>
			<p class="MLP_text ParaOverride-1">„Přesně takový,“ dosvědčil jsem.</p>
			<p class="MLP_text ParaOverride-1">„Takže jsem strašná.“</p>
			<p class="MLP_text ParaOverride-1">Slušně mezi námi zajiskřilo. Proč, náno umíněná, furt couváš, vyletěl bych. Já <span class="MLP_znak_kurziva_11b">jo</span>, ty <span class="MLP_znak_kurziva_11b">ne,</span> já <span class="MLP_znak_kurziva_11b">ne,</span> ty <span class="MLP_znak_kurziva_11b">jo.</span> Co je to za blbou, provařenou hru? Jenže to nešlo, v&#160;buse. Ječeli bychom. Na skále nad silnicí, po níž jsme klesali do údolí s&#160;dýmající továrnou, dřepěl na bobku starší člověk v&#160;nátělníku. Na hlavě měl bohatou čelenku, která mu splývala mezi lopatkami. Modrá, červená, žlutá pera. Hleděl do lesů, nevšímavou tvář svisle přeškrtanou zvýrazňovacím fixem.</p>
			<p class="MLP_text ParaOverride-1">„Indián,“ podotkla. „Ten tady sedává vod roku 1999 každý odpoledne.“</p>
			<p class="MLP_text ParaOverride-1">Byl jsem pyšánek, pyšan, Karel, Kája, Michal nebo Martin, krtek, pavouk, Pyščan s&#160;velkým pé, Blboš a&#160;feťák, paměť byla teď kupodivu můj nejostřejší nástroj, funkční nesoustředěnost a&#160;paměť spolu nemají co dělat. Rozhodl jsem se, že se nehodím marod, jak jsem plánoval, a&#160;že do toho Lisabonu poletím. Nechat to uklidnit, vyšumět. Prahu beztak dusila inverze. Už celé týdny se nikdo pořádně nenadechl.</p>
			<p class="MLP_text ParaOverride-1">Když jsem zahýbal do ulice, kde bydlím, přešlapoval před večerkou párek rozložitých hejsků ve sportovních soupravách se stříbrnými lampasy.</p>
			<p class="MLP_text ParaOverride-1">„Ty ve, jaktože nejseš v&#160;páře, ve?“ povídá jeden.</p>
			<p class="MLP_text ParaOverride-1">„Ty ve, protože za chvíli dělám naftu a&#160;nechce se mi tankovat, ve,“ na to druhý.</p>
			<p class="MLP_text ParaOverride-1">Pondělí večer.</p>
			<p class="MLP_text ParaOverride-1">Pustil jsem si <span class="MLP_znak_kurziva_11b">Ukradenou vzducholoď.</span> Loď ahoj! Na letišti jsem měl být v&#160;jedenáct dopoledne.</p>
		</div>
</body>
</html>