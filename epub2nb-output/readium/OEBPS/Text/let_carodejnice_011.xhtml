<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-7" xml:lang="cs-CZ">
		<div class="_idGenObjectStyleOverride-1">
			<p id="_idParaDest-6" class="MLP_uroven2_kapitola ParaOverride-1">6. Záhada Blair Witch</p>
			<p class="MLP_text_bez1radku ParaOverride-1">Totiž, hlavní kouzlo nespočívalo v&#160;těch mých zelených jízdách, ty jenom něco otevřely. Vrátil jsem se někam, kde jsem spoustu let nebyl. Do vlastní hlavy, dalo by se říct.</p>
			<p class="MLP_text ParaOverride-1">Sotva jsem vkročil do redakce, holky se rozjektaly nadšením. Protočily se bláznivě na seslích, protřepaly vlasy. Chtěly, abych neprodleně zahájil slovní produkci. Co mi zbývalo, vymýšlel jsem si, stříhal a&#160;slepoval příběhy svých známých, předělával k&#160;nepoznání vlastní sny a&#160;klipy z&#160;YouTube. Nepřiměřený elán jsem dával i&#160;do práce jako takové, titulky a&#160;úvodníky jen hýřily. Editoval jsem, vyráběl čurynu, žral, hltal bijáky, všechno bylo málo, tak jsem si k&#160;tomu přikoupil kolo, normální bicykl. Vtíravá móda, šlapat, jistě, vyhulákaná, mrzká, jistě. Kolo mi prodával pan Šobíšek v&#160;Nuslích, měl předloktí jako ukroucená z&#160;konopných špagátů a&#160;odevzdaný pohled. Smyslem jeho života bylo svírat řídítka, to z&#160;něj bylo cítit, co žena a&#160;děti, lepší nevědět. „V&#160;kopci nestoupejte plnou vahou na šlapky, protože tak dochází k&#160;enormnímu opotřebení řetězu,“ nabádal mě. „Dobře,“ odpověděl jsem, na nic lepšího jsem nepřišel.</p>
			<p class="MLP_text ParaOverride-1">Vyvedl jsem novotou vonící kus před prodejnu, nasedl a&#160;vyrazil po Vršovické směrem do Strašnic. Řetěz tichounce olejově hrčel. Vlevo se vlnila vinice pod dřevěným pavilónem, šuměl listnatý kopec Grébovky. Grébovka, kdy já tam byl naposled. Uhnul jsem ulicí U&#160;vršovického nádraží, vyšlápl ke schodům do parku, vynesl po nich kolo, projezdil sady křížem krážem. Dohustil zadní kolo. Načapal uválenou dvojici, pokoušející se o&#160;kopulaci v&#160;tújovém jehličí. Leželi tam olepení jako ježci a&#160;zírali na mě zlobnými očky, jako bych já za to mohl. V&#160;mokré trávě si hrály na honěnou straky. „Já, já!“ křičely. Snesl jsem bicykl po schodech zase dolů a&#160;počal stoupat strmými uličkami k&#160;Heroldovým sadům. K&#160;jejich okraji jsem dosupěl v&#160;oblaku zhoustlé krve. Zastavil jsem u&#160;první lavičky, opřel rám o&#160;strom a&#160;ulehl na dřevo. Lavička měla sklon mě odvrhnout, odmrštit na zem, to se po chvíli srovnalo. Nebe bylo pokryto šeredně složitým systémem beránků. Značnou rychlostí se kolem mě řítila mračna, vyhlížející jako potrhané dršťky. Když jsem se zase posadil, měl jsem na sobě na kost propocenou košili a&#160;tep jako myš. Neseděl jsem na kole dobře dvacet let. Taky jsem si nevzpomněl, že lze v&#160;případě potřeby přeřadit, vyjel jsem krpál s&#160;nejobtížnějším převodem. Do dalšího kopce jsem tlačil, nasedl jsem až v&#160;Kladské, bytem jsem byl v&#160;Lužické.</p>
			<p class="MLP_text ParaOverride-1">Začal jsem si vybírat dovolenou po dnech, případně jsem editoval po večerech, po nocích, na patře jen já a&#160;mlčenlivý fekst v&#160;kulichu. Ráno jsem ulehal a&#160;po poledni vyrážel v&#160;sedle podél páchnoucích potůčků ven z&#160;města. Motal jsem se pěšinami podél hřišť třetí a&#160;čtvrté ligy, rušil svými průjezdy z&#160;rozjímání lahváčové derviše, plašil v&#160;houští zašité rybáře. Objevil jsem, že nejlepší je jízda v&#160;mírném až středně hustém, raději drobnějším dešti. Otisky schránek dávných živočichů v&#160;obrubnících, mechy, hluchavky, durmany, dráty u&#160;trati, horce oddechující motoráky, kopce nad lufťáckými osadami, vše nadzemsky fosforeskovalo. Stačilo i&#160;silnější mrholení. Pod předním kolem křupl šnek, za zdí se rozeřval ratlík. Listy keřů se leskly nenápadnou radostí rostlin. V&#160;roští za garáží rezavěla tříkolka. Z&#160;takových jízd jsem podržel v&#160;paměti jeden každý střep, který se poté přesunul cestou všeho viděného do depozitáře, chovaného v&#160;mokrém lebečním doku. Pětatřicet miliard gigabytů, panečku. To jsem si mohl dovolit narvat do myslivny ještě ledacos.</p>
			<p class="MLP_text ParaOverride-1">Potřeboval jsem čas, ale přestal jsem potřebovat hodinky. Minu­tová ručička se někdy chovala jako vteřinová, jindy jako hodinová. To se nám koneckonců vtlouká do hlavy už od baroka, že čas je spíš taky takový pomocný prográmek. Nic zvláštního, v&#160;podstatě pouhý adrenalin, ostatně jaképak pouhý. Jak zůstat netečný k&#160;vnitřnímu řádu představení, když člověk šlape jako janek přes Zbraslavské náměstí, nevěda proč a&#160;kam? Navíc před pomníkem obětí světové války stojí dva chlapi, nakročení a&#160;zpocení, jako když hrají Peera Gynta, jeden houpá papírem v&#160;hrsti a&#160;druhý řičí: „Krásnej biftek, kráá-snej! Má barvu jako ňákej drahokam!“ Přičemž metr za nimi nápis: <span class="MLP_znak_kurziva_11b">Z&#160;vaší smrti naše svoboda.</span> Už jenom to. A&#160;škvára jak harašila. Kamínky od pneumatik jak odskakovaly. Bééng! Cosi mě, pravda, občas uprostřed slepých ramen Sázavy poštívalo v&#160;srdeční krajině, cosi mi bzikalo v&#160;hrudi jako roj octomilek. Snad jen obyčejný sentiment, doufal jsem, snad už ne infarkt. Aspoň ještě do Davle.</p>
			<p class="MLP_text ParaOverride-1">Když jsem dorazil domů, musel jsem zpravidla odolat tvrdé potřebě rozeslat známým pár zpráv. To jest napsal jsem je, neposlal a&#160;smazal. Od věcných (<span class="MLP_znak_kurziva_11b">Je</span> <span class="MLP_znak_kurziva_11b">to, člověče, síla!</span>) přes mně samému nejasné (<span class="MLP_znak_kurziva_11b">Jednou už se to musí vzít, jak to je. Nedá se furt přebejvat v&#160;bestiáriu! Konec exotiky!</span>) až k&#160;jakýmsi básním (<span class="MLP_znak_kurziva_11b">Když nervák vstupuje do nirvány, otvírají se všechny brány od sebe samy</span>)<span class="MLP_znak_kurziva_11b">. </span>Z&#160;kola v&#160;předsíni odkapávala voda a&#160;já pro jistotu umístil pod jazyk piluli, nacpal hadry do pračky, přisypal ariel a&#160;usedl na těch posledních čtyřicet minut k&#160;síti. Projel jsem Zónu netuctových filmů, dále uglybug.org&#160;– bezohledně detailní portréty členovců. Nejhroznější se mi vždy znovu jevila být tvář mravkolva, ta už ani nepřipomíná bytost, spíš nějakou nezastavitelnou nemoc. Příšerná je též krtonožka. Probral jsem, co ten den vypátral Hubble, mrkl na CNN, kolik je kde roztrhaných. Pak na osvěžení videoblog <span class="MLP_znak_kurziva_11b">Jak se stát debilem do</span> <span class="MLP_znak_kurziva_11b">5&#160;sekund.</span> Kdekdo se snažil sdělit, jaký má z&#160;čeho pocit, a&#160;všem se to víceméně dařilo. Komentátoři mi sice lezli krkem jako každému, jenže bez nich by se to užvaněné procesí ihned rozpadlo na drobné, vnějšímu chápání zcela nepřístupné frakce.</p>
			<p class="MLP_text ParaOverride-1">Víkendy patřily vůbec jenom jízdě. Na Masaryčce jsem vtlačil kolo do vlaku, vyvedl ho v&#160;Čelákovicích, sjel jsem k&#160;řece a&#160;nasadil přirozený kurz k&#160;rovinám kolem Nymburka. Krajina se podobala čerstvě spařené brokolici, zapíchané do talíře bramborové kaše. U&#160;písečného přesypu v&#160;lese u&#160;Sadské jsem si udělal zastávku. Červnové horko se valilo mezi kmeny. Borovice vrzaly, ač vítr nevál. Obešel jsem naučné tabule, vkročil na vzácně pustý vzorek pouště. Do hřbetu duny bylo zapícháno několik desítek panáčků z&#160;větví, ruce, nohy. Vyrobilo je kolemjdoucí dítě, případně někdo, kdo viděl <span class="MLP_znak_kurziva_11b">Záhadu Blair Witch.</span> Spustil jsem se na čtyři, dolezl k&#160;nim a&#160;oslovil jsem je. Nic převratného, jen pár dotazů a&#160;víceméně frází. Měl jsem v&#160;sobě lehounkou provozní dávku, jen aby se to o&#160;milimetřík nadlehčilo. Aby prskaly fraktály, nic víc. Nejspíš bych k&#160;nim promlouval stejně, i&#160;kdybych v&#160;sobě neměl než čaj a&#160;tatranku. Posléze jsem si všiml, že mému konání přihlíží zpoza keře jeden takový dosud žvýkající, ale už šedovlasý vnitřní emigrant, sám pro sebe žijící módní tuláček s&#160;batůžkem.</p>
			<p class="MLP_text ParaOverride-1">„Jako já vám napwosto wozumím,“ ubezpečil mě, otočil se, protlačil se hlava nehlava křovím a&#160;zmizel po pěšině směřující k&#160;osadě Písty. Lehl jsem si na písek a&#160;soustředěně naslouchal, jestli si figurky přece jen něco nesignalizují. Mlčely, byly to opravdu jenom figurky. Zato strakapoud na sosně si mohl hlavu urazit, jak ťukal a&#160;vrtal. Vyhlížel jako dezertér z&#160;Napoleonovy staré gardy, v&#160;těch červených kaťatech, s&#160;bílým pupkem. Přesunul se na větev, z&#160;níž visel trs šišek. Začal do jedné dělat, šiška žuchla na zem. Pták načal další, spadla taky. Pardon, tomu už jsem se nemohl nezasmát.</p>
			<p class="MLP_text ParaOverride-1">Dal jsem pěšímu rastamanovi hodinku náskok, potom jsem pokračoval po houpavých vrstvách jehličí za ním. <span class="MLP_znak_kurziva_11b">V&#160;těchto místech se o&#160;sebe kdysi třely prastaré kmeny Čechů, Zličanů a&#160;Charvátů,</span> podotkla igelitem chráněná zežloutlá cedule. <span class="MLP_znak_kurziva_11b">Přilehlý rybník Písťák je proslulý kapitálními úlovky sumců,</span> tvrdili na další vývěsce. Všechno mě moc a&#160;moc zajímalo. Nemohl jsem se nasytit. Jezdil jsem a&#160;jezdil.</p>
		</div>
</body>
</html>