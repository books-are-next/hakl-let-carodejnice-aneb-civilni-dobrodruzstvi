<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-9" xml:lang="cs-CZ">
		<div class="_idGenObjectStyleOverride-1">
			<p id="_idParaDest-8" class="MLP_uroven2_kapitola ParaOverride-1">8. Kouřící hora</p>
			<p class="MLP_text_bez1radku ParaOverride-1">Proč ke mně hovořila voda z&#160;vodovodu, nevysvětlím. Když jsem si myl ruce, močil do výlevky, slýchával jsem překotné brebentění a&#160;štěbetání. Rychlé, avšak smysluplné, zázračně přesné sentence. Kolikrát jsem se je snažil zachytit, zapsat, nahýbal jsem se nad bublajícím sifonem s&#160;blokem a&#160;tužkou, jedenkrát dokonce s&#160;diktafonem. Ale nešlo to stihnout.</p>
			<p class="MLP_text ParaOverride-1">Jakmile jsem dorazil do redakce, obešel jsem všechny místnosti, v&#160;každé odvyprávěl sérii historek. Nepředstíral jsem, že jsou moje, zdroje jsem uváděl. Pak jsem všem uvařil čaj a&#160;kafe, sedl jsem a&#160;už jsem škrtal, prohazoval, vyhledával, měnil a&#160;kombinoval. Jako inspirace mi sloužil slovník synonym a&#160;stránky Vesmírných lidí, zejména ty stránky, zářivé bohatství obměn. Holky občas koukaly stranou a&#160;do země, bylo jim jasné, že používám nějaký systém přídavného spalování. Jenže já dobře věděl, kde je svrbí červík. Skočil jsem do cukrárny, vrátil se s&#160;balíkem, trubičky, mňam, ledy prolomeny. Spolykali jsme krém a&#160;připojili se zpět k&#160;hlavnímu nervu, k&#160;ústřední modle, k&#160;božstvu, k&#160;síti. Konečně je tu s&#160;námi, staletími vymodlená univerzální mysl, nadčlověk. Jenže za jakou cenu. Dům v&#160;ulici pod Petřínem byl napěchován případy, na nichž se daly následky každodenního obcování se sítí pozorovat, produkčními, grafiky, techniky, vedoucími vydání, redaktory, flundrami z&#160;inzerce, schopnými přepnout v&#160;půli slova na english. Šmírácké fotky, podezřelá svědectví a&#160;neumělé náčrty bereme jako skutečnost. Zapomněli jsme, že je rozdíl mezi objektem a&#160;obrazem, v&#160;tom má zase Aštar Šeran recht. A&#160;zapomněli jsme rádi, obraz je totiž mnohonásobně tajemnější než pak věc sama. Z&#160;druhé strany je třeba uznat, že nám internet držel a&#160;drží nos nad vodou. Nebyli bychom relativně bystří veselí jonáci, ale ztuhlé katatonické trosky, nebýt stálého připojení na amatérsky popsanou sice a&#160;zmrzačenou, ale pořád ještě přítomnost.</p>
			<p class="MLP_text ParaOverride-1">Režim, který jsem si vypracoval, nebyl bez vady. Vysiloval. Občas jsem se musel pěkně zvolna projít po chodbě, abych srovnal tlak. Vyměnit pár konverzačních bublin s&#160;každým, kdo tam foukal z&#160;okna kouř do dvora. Kdo se pohybuje a&#160;hovoří, není zdrojem neklidu, stará vesta. Kdo sedí a&#160;třeští bulvy před sebe, ten má v&#160;mozkovně kdovíco.</p>
			<p class="MLP_text ParaOverride-1">V&#160;amfiteátru dvora pískali opoždění rorýsi a&#160;já se třásl zoufalstvím nad rozsáhlou, složitě členěnou statí o&#160;tom, jak si kdo v&#160;Čechách vaří a&#160;jí. Lahodná verze milánského šafránového rizota podle Bořka Šípka mi připadala pozoruhodná. Článek však vyrobila autorka, která byla čerstvě zamilována do podstatného jména <span class="MLP_znak_kurziva_11b">esprit.</span> Trčelo z&#160;každého řádku, v&#160;perexu bylo ne dvakrát, ale hned pětkrát. Vedle čehož tam byl asi dvacetkrát skloňován pojem <span class="MLP_znak_kurziva_11b">třešnička na dortu.</span> Přídavné jméno <span class="MLP_znak_kurziva_11b">inovativní</span> bylo v&#160;každé třetí větě, to bylo v&#160;každé třetí větě už delší čas.</p>
			<p class="MLP_text ParaOverride-1">Z&#160;bryndy mě vytáhla Barunka. Zavolala a&#160;řekla: </p>
			<p class="MLP_text ParaOverride-1">„Nazdar, cejtim v&#160;kostrči, že mě voláš. Co chceš?“</p>
			<p class="MLP_text ParaOverride-1">„Čim mám nahradit esprit?“</p>
			<p class="MLP_text ParaOverride-1">„Nenahradíš, lepší vypustit.“</p>
			<p class="MLP_text ParaOverride-1">„Jakej je ale obsah pojmu?“</p>
			<p class="MLP_text ParaOverride-1">„Musíš mít v&#160;sobě něco, co znepokojuje střední proud. Musíš se umět zpovídat, zjednodušit se, jinak tě nikdo nevyslechne, tudíž nezaplatí. Dál podle povahy, buď sardonickej opozičník, což neni snadný táhnout dlouhodobě, nebo si jedeš svoje, ať to koho zajímá nebo ne. Donutíš je, aby se přizpůsobili voni. Za to se ti pak mstěj, nic pro tebe.“</p>
			<p class="MLP_text ParaOverride-1">„Mně na zpovědi bohatě stačíš ty.“</p>
			<p class="MLP_text ParaOverride-1">„Jenže se zpovídám furt já, ty se akorát nadechuješ. Chceš si potrénovat esprit? Přijmi pozvání do dopoledního diskuzního pořadu, to ti Baruna může raz dva zařídit, zrovna dává jeden do kupy.“</p>
			<p class="MLP_text ParaOverride-1">„Hlásit do kamery setřelou dikcí napravenýho uličníka věci, vo kterejch si namlouvám, že jsem je prožil, to by se mi, člověče, asi líbilo.“</p>
			<p class="MLP_text ParaOverride-1">„A&#160;máš na to nervy? Vidiš, tak ti pak nezbejvám než já a&#160;ten tvuj divák v&#160;sobě. Nebo co žena, děti, dobrý víno, sem tam cestovat, pistácie, pinie, to bys nechtěl?“</p>
			<p class="MLP_text ParaOverride-1">„Mě jenom zajímalo, co je esprit.“</p>
			<p class="MLP_text ParaOverride-1">„Bontonovitost, na tu si speciálně ty dávej bacha.“</p>
			<p class="MLP_text ParaOverride-1">„Fff.“</p>
			<p class="MLP_text ParaOverride-1">„Co vám to tam v&#160;pozadí tak smutňoučce fidlá?“</p>
			<p class="MLP_text ParaOverride-1">„Koupili jsme si tuňákovou rolku a&#160;holky řekly, že k&#160;tuňákovi se nejlíp hodí Phil Glass, takže ten.“</p>
			<p class="MLP_text ParaOverride-1">„Bach by se hodil k&#160;velrybím řízkům asi. No nic, chybíš mi, ale bojuju s&#160;tim, neboj. Třeba v&#160;pátek mám rande s&#160;nafťákem.“</p>
			<p class="MLP_text ParaOverride-1">„Kdo je nafťák?“</p>
			<p class="MLP_text ParaOverride-1">„Nedokážu říct, když se ptáš přímo, jsem už bohužel taková. Ale zavolám, jak to dopadlo, směla bych?“</p>
			<p class="MLP_text_bez1radku_-12-0- ParaOverride-1">Volala v&#160;sobotu odpoledne, právě jsem projížděl obcí Boreč a&#160;směřoval mezi hložím a&#160;doubravami k&#160;patě stejnojmenného kopce. Vylíčila mi, jak byla na chalupě, jak se převlékla do tepláků a&#160;pomáhala otci skládat nařezaná polena. Otec aktivně žárlil na nafťáka. Postavil si hlavu a&#160;ne a&#160;ne odjet. Dokonce se stavěl, že zůstane přes noc, ač slíbil, že vypadne. „Tak jsem se just vyparádila, sukni, kramfleky, ksicht, před barákem zabrzdil taxík, já nastoupila a&#160;nafťák mě vez tágem do Tanvaldu. Po cestě mlčel, pak dal drožkářovi dva litry, aby bylo jasný, že pro něj peníze nejsou měřítko. Šli jsme do podniku, kde všichni pili hustou směs cukru, vody a&#160;rumu, poněvač šlo vo čajovej večírek. My to pili taky. Pak mě zas hodil tágem zpátky na chalupu, poděkoval mi a&#160;řek, že by mě zase rád viděl. Jediný zajímavý info, který během večera řek, bylo, že pondělí je den Mefistofelův. Proč, to už nevěděl. Zbytek večera mi fotr hustil do hlavy metodiku, jak správně skládat dříví. Dozadu ke zdi velký a&#160;silný špalky, největší dospoda, tenčí pod okap. Totéž s&#160;přední řadou, ale ta musí bejt z&#160;podstaty lehčí. Protože fakt nevodjel. Co děláš, že tak voddechuješ?“</p>
			<p class="MLP_text ParaOverride-1">„Táhnu kolo na horu Boreč, takzvaná kouřící hora. Jestli se z&#160;ní vopravdu kouří, nevim. Musim tam napřed vylézt. Kopec je protkanej systémem puklin, takzvanejch ventarol.“</p>
			<p class="MLP_text ParaOverride-1">„Prosimtě.“</p>
			<p class="MLP_text ParaOverride-1">„Těma nasává při úpatí chladnej vzduch, vevnitř ho vohřívá a&#160;nahoře se maj nacházet ňáký krátery, kolem kterejch kvetou i&#160;v&#160;zimě kytky. Víc se dozvíš, když si zadáš <span class="MLP_znak_kurziva_11b">kouřící hora.“</span></p>
			<p class="MLP_text ParaOverride-1">„To si nezadám, neb eště pořád skládám dříví. Navíc mi dochází kredit, ale kdybys mi zavolal, až se tam vyškrábeš, dozvíš se za odměnu další upocenou povídačku.“</p>
			<p class="MLP_text ParaOverride-1">Vylezl jsem s&#160;kolem v&#160;podpaží na vrchol porostlý nevysokým, šlahouny skrz naskrz provázaným a&#160;prouzlovaným hájem. Odhodil jsem bicykl, stáhl propocené triko a&#160;posadil se na huňatým mechem potažený padlý kmen. Triko i&#160;mě bez průtahů pokryla vrstva much. Nemělo smysl je odhánět, patřilo jim to tady. Šlo o&#160;potomky generací, které tu šťastně žily už počátkem třetihor. Neměly žádný důvod horu opouštět. Stejně jako rostlina, jejíž jméno je borečka vzácná. Tu jsem však spatřit nemohl, jelikož jsem netušil, jak vypadá.</p>
			<p class="MLP_text ParaOverride-1">Namáčkl jsem číslo a&#160;přitiskl mobil na klíční kost, řvala jako buvol: „Dneska jsem se rovnala u&#160;odpočívadla a&#160;představ si, u&#160;krajnice zastaví dědula s&#160;náklaďáčkem plnym holubů, chovatel, a&#160;začne se mi věnovat. Prej jestli jsem už viděla nafouknutýho holuba. Tak vezme jednoho a&#160;nafoukne mu vole jak balón. A&#160;nedá jinak, než že to musim zkusit taky. Ať prej se nebojim, že mě včas zastaví, abych ho nepřefoukla. Ten holub na mě kouká těma vočičkama, že jo. Na to sám vod sebe nemůžeš přijít, jak ho vzít, abys ho nekous. Nakonec jsem nafoukla tři a&#160;čtvrtýho napůl, dědek byl spokojenej a&#160;vodjel.“</p>
			<p class="MLP_text ParaOverride-1">Její život probíhal a&#160;měl logiku jako některý slabší kus od Lynche.</p>
			<p class="MLP_text ParaOverride-1">„Seš nahoře?“ ptala se.</p>
			<p class="MLP_text ParaOverride-1">„Jo. Jsou tady krátery, ze kterejch fučí vzduch normálně jak z&#160;prádelny. Před sebou mám na dlani Oltářík a&#160;Milešovku a&#160;všechny ty kopce.“</p>
			<p class="MLP_text ParaOverride-1">„Co je Oltářík?“</p>
			<p class="MLP_text ParaOverride-1">„Hrádek, kterej si postavil roku 1426 obávanej husita Jakoubek z&#160;Vřesovic, aby měl kam dávat nadrancovaný majetky, ale pak ňák sám na vrub těch majetků propad deziluzi a&#160;šlo to s&#160;nim z&#160;kopce. Už sto padesát let vod dostavění je hrad zmiňovanej jako rozvalenej, majetky fuč. Dneska se pod hrádkem vine taková uzounká silnice, koukám na ní. Dva velký tahače po ní pomalounku vlečou velikánskou modrou rouru s&#160;nápisem.“</p>
			<p class="MLP_text ParaOverride-1">„Kterej zní?“</p>
			<p class="MLP_text ParaOverride-1">„To vodtuď nepřečtu, ale čtvrt kilometru před nima je čeká složitá zatáčka, kterou v&#160;životě nemůžou projet. Máš něco k&#160;tomu?“</p>
			<p class="MLP_text ParaOverride-1">„Že bys měl ubrat, toť muj názor. Řekla bych, že to už začínáš zatraceně přepískávat.“</p>
			<p class="MLP_text ParaOverride-1">„Rád bych,“ řekl jsem, „ale je to zázračný.“</p>
			<p class="MLP_text ParaOverride-1">„Dobře. Ňáký heslo pro dnešní den?“</p>
			<p class="MLP_text ParaOverride-1">„Každej den je natolik vodlišnej vod těch předešlejch, že se to dá vnímat jako souvislá existence jenom s&#160;hodně velkym smyslem pro nadsázku.“</p>
			<p class="MLP_text ParaOverride-1">„Mý dny jsou jako kindervajíčka, bude to asi tim, že mě Soukup tiskne ke zdi, až plivu kečup.“</p>
			<p class="MLP_text ParaOverride-1">„Soukup je tvuj šéf, žejo. Seš v&#160;šoku, že si taky něco pamatuju.“</p>
			<p class="MLP_text ParaOverride-1">„Že je Soukup muj šéf, ví, pyšo, celej národ, protože sleduje pořad, kterej si den po dni vytahuju z&#160;lůna. A&#160;kterej připravuju tak, že čtu ohlasy diváků, co mě ujišťujou, že vědí, kam mířim, a&#160;že mi fanděj, abych to dotáhla. Podle nich to dál tvaruju.“</p>
			<p class="MLP_text ParaOverride-1">„Což můžu těžko vědět, když jsem bednu na tvý doporučení vyhodil.“</p>
			<p class="MLP_text ParaOverride-1">„Do čehož se teď horko těžko učim na zkoušku.“</p>
			<p class="MLP_text ParaOverride-1">„Ty něco študuješ?“</p>
			<p class="MLP_text ParaOverride-1">„Já něco študuju. Jednu z&#160;těch asi dvou možností.“</p>
			<p class="MLP_text ParaOverride-1">„A&#160;tvuj muž, jak ten se má?“</p>
			<p class="MLP_text ParaOverride-1">„Ten teď kouše do kuřete, který jsem malounko připálila.“</p>
			<p class="MLP_text ParaOverride-1">„Tak já jedu, za chvíli bude tma. Napřed musim snést kolo z&#160;hory.“</p>
			<p class="MLP_text ParaOverride-1">„Udělej to.“</p>
			<p class="MLP_text ParaOverride-1">Šlapal jsem s&#160;rozsvícenými blikačkami po silnici k&#160;jihozápadu a&#160;přemýšlel, co by tak mohla moje, jak by se snad dalo říct jediná, a&#160;tím pádem snad i&#160;nejlepší, kamarádka studovat.</p>
		</div>
</body>
</html>