<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-3" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola ParaOverride-1">2. Dejchej!</p>
			<p class="MLP_text_bez1radku ParaOverride-1">Prostor bistra neobsahoval nic, co by mohlo fungovat jako důvod, proč se neobrátit a&#160;nejít jinam. My si však zvykli chodit sem, když už. Za pultem přecházela majitelka podniku, masivní blondýna s&#160;těžkým tygřím obličejem, o&#160;které se tvrdilo, že je hodně na chlapy a&#160;že občas přefikne nepozorného hosta přímo tam někde vzadu u&#160;mrazáku. Bar se jmenoval Barakuda. To byl možná ten důvod. Rádio hrálo. Barunka seděla v&#160;koutě a&#160;na ukazováku levé ruky měla flastr, ze kterého zuby vytahovala nit.</p>
			<p class="MLP_text ParaOverride-1">„To je nefér,“ vyprskla vlákno.</p>
			<p class="MLP_text ParaOverride-1">„Je,“ souhlasil jsem.</p>
			<p class="MLP_text ParaOverride-1">„Já bych si přála, aby už to skončilo.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Ty víš. Hlavně nezačni vopakovat, že ti bude čtyřicet a&#160;že seš nudnej, sobeckej, rozvedenej. A&#160;co mám dělat, když se mi vo tobě zdaj sny? Dneska jsi ve mně měl dva prsty, honil sis péro a&#160;moc ses mi vomlouval, že neznáš jinej způsob, jak se mnou navázat dialog.“</p>
			<p class="MLP_text ParaOverride-1">„Dva prsty, celej já&#160;– nic pořádně,“ řekl jsem a&#160;přihlížel, jak si nípá náplast.</p>
			<p class="MLP_text ParaOverride-1">„Strouhala jsem si k&#160;vobědu vokurku,“ podotkla. „Dva jsou dost, dyť jsem jak za groš kudla.“</p>
			<p class="MLP_text ParaOverride-1">„Protože nejíš, dej si něco.“</p>
			<p class="MLP_text ParaOverride-1">„Co si mám dát?“</p>
			<p class="MLP_text ParaOverride-1">„Něco neutrálního, třeba smažák.“</p>
			<p class="MLP_text ParaOverride-1">Dala si kuřecí tortilu. Díval jsem se stranou. Co prováděla s&#160;jídlem, bylo hotové voodoo. Všechno pokrájela a&#160;překrájela na kousky, ty pak přesouvala po talíři a&#160;za neustálého dalšího řezání a&#160;urovnávání si tu a&#160;tam vzala drobek, který neprodleně zapila. Nejedla, pitvala. <span class="MLP_znak_kurziva_11b">Ein, zwei, polizei, drei, vier, grenadier,</span> hrála jí k&#160;tomu Evropa&#160;2.</p>
			<p class="MLP_text ParaOverride-1">Vedle toho jsem byl nucen opakovaně odolávat zvláštnímu psychomotorickému zkrutu, do něhož mi hnala míchu nejistota, co že se mi to dneska vlastně přihodilo.</p>
			<p class="MLP_text ParaOverride-1">„Huš, kluku!“ řekla. „Cuká ti žíla na krku, víš to?“</p>
			<p class="MLP_text ParaOverride-1">„Stal se mi průser.“</p>
			<p class="MLP_text ParaOverride-1">„Jakejpak se ti moh stát průser, když skoro nežiješ?“</p>
			<p class="MLP_text ParaOverride-1">„Někomu jsem nechtě ublížil.“</p>
			<p class="MLP_text ParaOverride-1">„Přejels někoho?“</p>
			<p class="MLP_text ParaOverride-1">„Nemám auto, něco horšího.“</p>
			<p class="MLP_text ParaOverride-1">„Něco, kvůli čemu tě budou nejspíš hledat? Kdy se to stalo, jo teďka! V&#160;kolik? Viděl tě někdo? Do háku musíš? Dovolenou si vzít nemůžeš?“</p>
			<p class="MLP_text ParaOverride-1">Poprvé, co jsem ji znal, kladla praktické otázky. Případy, anomálie, excesy, s&#160;tím ona uměla. Na některé jsem našel jednoslabičnou odpověď, na jiné ani tu ne.</p>
			<p class="MLP_text ParaOverride-1">„A&#160;nechtěl by ses u&#160;mě na ňákej den zašít?“ navrhla. „Aby ses zklidnil, vypadáš hrozně.“</p>
			<p class="MLP_text ParaOverride-1">„Nevyhrocujeme to trochu?“</p>
			<p class="MLP_text ParaOverride-1">„Jenom to trochu dramatizujem. Dejme si poslední, já jedu domu, ty si někde sežeň náhradní ponožky a&#160;zvaž to.“</p>
			<p class="MLP_text ParaOverride-1">„Dyť ani nevim, kde bydlíš.“</p>
			<p class="MLP_text ParaOverride-1">„A&#160;proč myslíš, že sem asi chodíme,“ řekla a&#160;načmárala mi adresu. „Protože mám bejvák támhle za rohem.“</p>
			<p class="MLP_text ParaOverride-1">Podrobil jsem situaci zkoumání a&#160;nacházel samá proti. Měl jsem za sebou složitý, dlouho nastavovaný vztah, s&#160;bývalou jsem komunikoval, na dceru platil. O&#160;další polízanici s&#160;animou jsem nestál. Barunka, středně spřízněná duše. Kromě těch slovních asambláží jsme spolu nic nepěstovali. Dávala všemu, pravda, takový příjemně nezávazný, zastřený rozměr. Nic víc. Měl bych jet domů. Jel jsem tedy domů. Tam jsem natlačil do batohu štůsek košil, trik, přidal diář a&#160;byl jsem zase venku. Moje televize už na chodníku nestála. Krátce jsem zalitoval hloupé staré bedny. Byly i&#160;světlé chvilky, <span class="MLP_znak_kurziva_11b">Smrtonosná past, MTV.</span></p>
			<p class="MLP_text ParaOverride-1">Scházel jsem po schodech křovinatým územím pod Apolinářem. Místy, o&#160;kterých před sto lety referoval Egon Ervín Kisch ve fejetonu Jedová chýše, tanec s&#160;mrtvolou. Doktoři z&#160;patolky sem údajně chodili štípat do zadku medičky a&#160;též různá chátra nalézala azyl v&#160;divokém roští. Nemocniční areál tonul ve tmě, jen v&#160;zabíleném okně pitevny v&#160;postranním dvoře se svítilo. Prošel jsem mezi pustými budovami soudního lékařství, toxikologie a&#160;patologie. Na Albertově mě přepadl pocit, že se chovám jako postava z&#160;komiksu. Ne jako svobodná figura, jako její opak. Že mířím k&#160;něčemu, o&#160;čem se ví, jak to dopadne. V&#160;Barakudě bylo zhasnuto. Vzápětí jsem spatřil Botičem podmáčený, lešením obklopený, mému srdci zničehonic milý cihlový činžák. Prošel jsem kolem chrastících a&#160;ťukajících popelnic, zaklepal, zazvonil. Když jsem se v&#160;předsíni zouval, všiml jsem si několika párů mužských bot zasunutých do tlamy botníku.</p>
			<p class="MLP_text ParaOverride-1">„Tady někdo bydlí?“ zeptal jsem se.</p>
			<p class="MLP_text ParaOverride-1">„Muj muž.“</p>
			<p class="MLP_text ParaOverride-1">„Ty seš vdaná?“</p>
			<p class="MLP_text ParaOverride-1">„Šťastně vdaná, pyšane.“</p>
			<p class="MLP_text ParaOverride-1">„Hm. A&#160;kdybych tě teď chtěl kupříkladu začít líbat nebo podobně, tak by ses klidně nechala?“</p>
			<p class="MLP_text ParaOverride-1">„Spíš bych ti dala facku. Ty bys mě chtěl už ve dveřích líbat?“</p>
			<p class="MLP_text ParaOverride-1">„Ale ne, jenom si vymezuju prostor.“</p>
			<p class="MLP_text ParaOverride-1">„Jo, to ty děláváš.“</p>
			<p class="MLP_text ParaOverride-1">„A&#160;jemu nebude vadit, že tu budu po nocích pískat nosem?“ optal jsem se ještě, to už jsme seděli pod nemilosrdně svítící žárovkou v&#160;pokoji a&#160;drželi horký čaj.</p>
			<p class="MLP_text ParaOverride-1">„Nebude, von je totiž tenhle měsíc v&#160;Jižní Koreji.“</p>
			<p class="MLP_text ParaOverride-1">Seděli jsme v&#160;obyčejném, příjemně zařízeném bytě. Zdála se mi být drobátko nesvá. Byla se mnou zvyklá absolvovat krátká odpolední kafe, někdy do kina, pak tequila a&#160;nazdar. Byla zvyklá poslouchat krkolomné výmluvy, obstrukce. A&#160;teď tu znenadání sedím a&#160;srkám oulong. Hodiny ukazovaly 2:20.</p>
			<p class="MLP_text ParaOverride-1">„Heleď,“ řekla, „já se teď převlíknu do nočního trika a&#160;pudem spát.“</p>
			<p class="MLP_text ParaOverride-1">„To udělej, přece nebudeš spát v&#160;týhle smaragdový toaletě.“</p>
			<p class="MLP_text ParaOverride-1">„Toaleta je <span class="MLP_znak_kurziva_11b">petrolejová</span> a&#160;spát v&#160;ní nebudu, akorát se prosim nedívej, až se budu svlíkat, poněvač tak daleko my dva spolu nikdy nebudem.“</p>
			<p class="MLP_text ParaOverride-1">„Já si beru svuj prášek na spaní, a&#160;než bys řekla švec, už tady ze mě bude při sobě jenom huba.“</p>
			<p class="MLP_text ParaOverride-1">„Což by možná i&#160;stačilo,“ utrousila, rozložila mi křeslo, hodila na něj deku.</p>
			<p class="MLP_text ParaOverride-1">Když jsem se vzbudil, byla fuč. Dělala v&#160;publicistickém pořadu, od božího rána musela shromažďovat invektivy, které si přes ni vyměňovali různí hodnostáři. Chvíli jsem zkoušel věřit, že byl minulý den, stejně jako všechny předchozí, jen bezbolestný přelud. Pak už jsem musel rozlepit oči a&#160;zahájit činnost. Otevřel jsem lednici, snědený jogurt, vyschlý džem. Střídala dvě období, buď jedla a&#160;odpočívala, to vypadala jako vytažená z&#160;mrazáku. Anebo spala čtyři hodiny denně, nepřijímala potravu a&#160;přežvykovala s&#160;kravaťáky jejich ulepené ódy. Leckoho by taková dávka temného záření přiotrávila, pokroutila, ale jí tenhle režim svědčil. Na každý pád jí to během těch asketických etap slušelo. V&#160;očích měla jas, odhazovala kadeře a&#160;pořád měla k&#160;ruce diktafonek, naplněný absurdními vyprávěnkami.</p>
			<p class="MLP_text ParaOverride-1">Na stole ležel rohlík, ukousl jsem z&#160;něj. Na desce šuměl počítač. <span class="CharOverride-1">Co </span><span class="MLP_znak_kurziva_11b">dělá tvuj muž v&#160;Jižní Koreji?</span> poslal jsem na její pracovní adresu. <span class="MLP_znak_kurziva_11b">Nechci, abysme to timhle stylem rozebírali,</span> přišla odpověď.</p>
			<p class="MLP_text ParaOverride-1">Vzápětí telefon: „Nechci se vo tom bavit, chápeš, takže ti ani nevysvětlim, proč se vo tom nechci bavit. Jak ses u&#160;mě poprvé vyspal?“</p>
			<p class="MLP_text ParaOverride-1">„Fajnově, ale měl bych prosbu.“</p>
			<p class="MLP_text ParaOverride-1">„Já vim. Zkusim něco zjistit.“</p>
			<p class="MLP_text ParaOverride-1">„Pokud by tě neobtěžovalo mrknout na četku nebo kam.“</p>
			<p class="MLP_text ParaOverride-1">„Mrknu na četku nebo kam. Tak večer.“</p>
			<p class="MLP_text ParaOverride-1">Při natahování kalhot mě napadlo, že to od ní možná nebude pouhá solidarita. Zvědavost, mnohem spíš. Tuší, že to ze mě vymámí. A&#160;to ona vymámí, ze mě dostat cokoliv není problém. Na kývnutí prstem hned bliju klauny. Pustil jsem zbytek nedožvýkaného rohlíku z&#160;úst do koše a&#160;zamkl byt klíčem, který mi přivázala barevnou šňůrkou na palec u&#160;nohy někdy v&#160;průběhu spánku.</p>
			<p class="MLP_text ParaOverride-1">Lidi v&#160;tramvaji se drželi za krk. „Už aby sprchlo,“ modlili se, „tohle nejde!“ a&#160;jiní: „Nemá pršet až do konce měsíce.“ Načež ze sebe vydali drobnou porci ranního vzdechu, vznášejícího se pak ve formě kyselých nitek uvnitř vozidla. Vystoupil jsem o&#160;stanici dřív a&#160;vzal to zadem kolem kostela. Ve stínu kaštanu seděl na kufru trhan, škrábal se pod trikem a&#160;opakoval: „Nechte si zdarma změřit tuk, nechte si zdarma změřit tuk.“</p>
			<p class="MLP_text ParaOverride-1">Psal jsem, přepisoval, vracel články přispěvatelům k&#160;přepsání, pak jsem to po nich stejně ještě předělával. Do toho jsem mluvil na holky a&#160;vyťukával nohama v&#160;sandálech komplikované rytmy. Vše plynulo bez příhod. Editor nemá na nějaké příhody čas, večer to zabalí, dopíjí, dojídá, užasle popochází. Pak mu někdo zavolá, jestli by nešel na panáka, on jde, sedí a&#160;rozkládá. Domů dorazí posledním metrem, snaží se usnout. Kolem páté vešla do redakce jako vždy uklízečka. Nikoho si nevšímala, nikdo si nevšímal jí. Sesypala papíry, vyluxovala. Nakrátko oškubaná, mladá, malá, kašlavá, neforemná. Když brala koš zpod mých nohou, úplně jsem cítil, jak mě nenávidí za to, že si tu sedím.</p>
			<p class="MLP_text_bez1radku_-12-0- ParaOverride-1">„Vyber ňáký kino a&#160;budeme se dívat,“ navrhla Barunka, přičemž bojovala se sáčkem lískových jader.</p>
			<p class="MLP_text ParaOverride-1">Přesunul jsem se k&#160;lepenkovým krabicím, zaplněným ohmatanými obaly, popsanými lajdáckými chlapskými verzálkami. Mnoho disků vězelo v&#160;potrhaných papírových obálkách, spousta se jich válela jen tak. Bylo znát, že v&#160;nich bývá pravidelně blouděno. Vybral jsem americký film z&#160;padesátých let, deklarovaný jako horor. Byl o&#160;pavoucích. Napřed byli malí, zato jich bylo jako máku. Lezli po okapech, po stromech, ale především žili na zapřenou vzadu v&#160;policích supermarketů.</p>
			<p class="MLP_text ParaOverride-1">„Hanoběj zboží,“ podotkla Barunka, chroupající ořechy. „A&#160;za to přijde trest.“</p>
			<p class="MLP_text ParaOverride-1">Členovci se postupně zvětšovali. Herečka otevřela dveře kůlny, zevnitř na ni kdosi hodil gumového noháče, ona do něho plácala. Čišelo z&#160;ní, že to pro ni byla navzdory směšnosti atrapy odporná chvilka. Poté se krajinou pohybovala už jenom jediná maketa, zato obrovská, a&#160;vytrvale cukala nohama. Učesaný muž vystoupil z&#160;limuzíny. Tarantule vyšla z&#160;lesa. Nic nepodnikala. Chlap vyndal pistoli, tvor absorboval střely bez povšimnutí. Mužovy nohy opustily trávník. Mezi rozpačitě tvarovanými kusadly se otevřela chlupatá vrátka a&#160;chlap byl vtažen. Bylo vidět, jak asistent zevnitř zabral. Příšera odkráčela.</p>
			<p class="MLP_text ParaOverride-1">„Snad nevadí, že taky někdy mlčim,“ špitla Barunka.</p>
			<p class="MLP_text ParaOverride-1">Na obrazovce se objevily létající talíře. Pořád tentýž film, disk jsme nevyměňovali. Přistály u&#160;lesa, otevřely se rampy a&#160;po nich vklouzly do světa další tarantule, rovnou už ty veliké.</p>
			<p class="MLP_text ParaOverride-1">„Heleď,“ řekl jsem. „A&#160;mrkla ses mi teda?“</p>
			<p class="MLP_text ParaOverride-1">„Mrkla, ale nic nemaj. Hlavní případ, kterej řešej, je tělo bez obli­čeje, který našli za Zličínem, chyt se toho někdo z&#160;radnice. Jinak samý loupežný přepadení, aktivista, co se udusil zvratkama, jedna střílečka a&#160;jeden pobodanej, ten a&#160;dva chlapi z&#160;lítačky jsou na tom blbě. Souvisí něco z&#160;toho s&#160;tebou?“</p>
			<p class="MLP_text ParaOverride-1">Zavrtěl jsem hlavou.</p>
			<p class="MLP_text ParaOverride-1">„Takže jo?“</p>
			<p class="MLP_text ParaOverride-1">„Ne,“ řekl jsem.</p>
			<p class="MLP_text ParaOverride-1">Uvědomil jsem si, že ji znám jen jako lehce ironickou bytost, která umí používat slova. Vůbec ji neznám, zčistajasna u&#160;ní bydlím a&#160;ke všemu to s&#160;ní řeším. Rojnice oblud postupovala obilným lánem k&#160;nic netušícímu městečku. Největší z&#160;nich zašlápla traktor i&#160;s&#160;vyjeveným traktoristou. Chlap se divil, až mu vypadl doutník. Tarantule se kymácely mezi domky a&#160;vyžíraly jejich obyvatele. Další systematicky bořila benzínovou pumpu, aby spolu s&#160;ní vybuchla. Nakonec se to vyřešilo, členovci zmizeli a&#160;do ulic se vracely rodinky. Na nebi se zjevila eskadra talířů.</p>
			<p class="MLP_text ParaOverride-1">„Letěj pryč, chudinky,“ vzdychla.</p>
			<p class="MLP_text ParaOverride-1">„To ale nebyl, jak si možná myslíš, špatnej biják,“ namítl jsem.</p>
			<p class="MLP_text ParaOverride-1">„Mně se líbil, já ho viděla poprvý.“</p>
			<p class="MLP_text ParaOverride-1">„Krása,“ horoval jsem. „Jednoduchý jak facka! Žádnej digitál, žádná podprahová špína, čistá iluze!“</p>
			<p class="MLP_text ParaOverride-1">„Tak schválně, co všecko vydržíš,“ řekla a&#160;pustila další kus.</p>
			<p class="MLP_text ParaOverride-1">Obraz nám nabídl opuštěnou garáž, osvětlené akvárko, v&#160;něm ryby. <span class="MLP_znak_kurziva_11b">Proč má Rejnok ty oči v&#160;nádrži na ryby?</span> podivil se chlap s&#160;ohonem a&#160;hleděl do akvária, na jehož dně se vznášely lidské bulvy. <span class="MLP_znak_kurziva_11b">Slídíš za mnou, Lou?</span> vystoupil zpoza bedny muž s&#160;dočista hranatou hlavou. <span class="MLP_znak_kurziva_11b">Hledám tě, Rejnoku,</span> řekl Lou, <span class="MLP_znak_kurziva_11b">nikdes nebyl. Měl jsem práci. Měl jsem o&#160;tebe starost. Lžeš,</span> pronesl Rejnok, <span class="MLP_znak_kurziva_11b">já a&#160;Anna jsme ti ukradený, jde ti pouze vo prachy!</span> dodal a&#160;chlapa s&#160;ohonem zabil.</p>
			<p class="MLP_text ParaOverride-1">Do čehož Barunka mluvila, shýbala se, hledala sirky, pila, cosi vykládala. Seděl jsem v&#160;uklidňující, vše obalující akustické mlze. „A&#160;to si představ,“ říkala, „že tenhleten Tomáš dochází do ňákýho spolku, kde provozujou holotropní dejchání, do toho cucaj ňákej speciální spíd a&#160;ve finále si zasouvaj různý předměty do různejch tělesnejch otvorů.“</p>
			<p class="MLP_text ParaOverride-1">„Do jakejch?“ zeptal jsem se. „A&#160;jakej Tomáš?“</p>
			<p class="MLP_text ParaOverride-1">„Mě nikdy nepřizvali, tak naštěstí víc nevim. Jakej Tomáš, copak mě neposloucháš?“</p>
			<p class="MLP_text ParaOverride-1">„Mě teď zajímá, co chce udělat Rejnok. Jak to, že stíháš sledovat tolik cílů zároveň?“</p>
			<p class="MLP_text ParaOverride-1">„Ženský maj silnější provazec mezi hemisférama, lepší koordinaci,“ pochlubila se.</p>
			<p class="MLP_text ParaOverride-1"><span class="MLP_znak_kurziva_11b">Sakra! Byli jsme tak blízko a&#160;ten chlap nám pláchnul! </span>pokračoval film. <span class="MLP_znak_kurziva_11b">Asi narazil na Rejnoka. Jo. A&#160;ten mu za to vytrh obě oči!</span></p>
			<p class="MLP_text ParaOverride-1">„A&#160;jaký předměty používaj?“ nedalo mi.</p>
			<p class="MLP_text ParaOverride-1">„Víc nebo míň vhodný.“</p>
			<p class="MLP_text ParaOverride-1">„A&#160;ty míň vhodný?“</p>
			<p class="MLP_text ParaOverride-1">„Mrkni se sám,“ sehnula se a&#160;s&#160;prasknutím v&#160;rameni vyjmula zpod postele středně velikou krabici.</p>
			<p class="MLP_text ParaOverride-1"><span class="MLP_znak_kurziva_11b">Anno! Zabiju tě! Vím, že mě podvádíš!</span> oznámil Rejnok ulici. <span class="MLP_znak_kurziva_11b">Ááá,</span> <span class="MLP_znak_kurziva_11b">ááá! Buch! Ua, ua! Bž! Buch!</span> skočili na něj ze všech stran a&#160;už kopali a&#160;krváceli.</p>
			<p class="MLP_text ParaOverride-1">Krabice obsahovala sadu nezdravě zbarvených nástavců. Seděli jsme vedle sebe na kanapátku, já ty předměty vytahoval a&#160;kladl je mezi nás. Ve světle stolní lampy se zjevovaly hnusně řasnaté medúzy, velké světélkující buřty, načervenalí nezmaři, všelijaké trychtýře, vývěvy, sežmolené kolíky a&#160;měchýře, ukončené madly a&#160;šiškami.</p>
			<p class="MLP_text ParaOverride-1">„Měli by jít k&#160;psychiatrovi,“ řekl jsem.</p>
			<p class="MLP_text ParaOverride-1">„Psychiatři jsou mezi nima dva, taky ňákej psychoanalytik, filmovej kritik, pár právníků, pár novinářů, znáš to. Dokumentujou si to na video, což je myslim na věci rajcuje zdaleka nejvíc, že se maj vzájemně v&#160;hrsti.“</p>
			<p class="MLP_text ParaOverride-1">Jedna šištice reagovala na uchopení tím, že hvízdla. Odhodil jsem ji na koberec.</p>
			<p class="MLP_text ParaOverride-1">„Netvrdila jsem, že jde vo sympatickej spolek,“ ohradila se.</p>
			<p class="MLP_text ParaOverride-1"><span class="MLP_znak_kurziva_11b">Bž, bž, ááááá, ua, ua,</span> řezali do sebe herci.</p>
			<p class="MLP_text ParaOverride-1">„A&#160;proč to máš u&#160;sebe ty?“ zeptal jsem se.</p>
			<p class="MLP_text ParaOverride-1">„Tomáš to u&#160;mě přechodně deponoval kvůli ňáký žárlivce, se kterou bydlí.“</p>
			<p class="MLP_text ParaOverride-1">„Teď by mohli přijít a&#160;najít nás tu s&#160;touhle zoologickou,“ napadlo mě.</p>
			<p class="MLP_text ParaOverride-1">„Voni tak rychlý nebejvaj, neboj,“ řekla a&#160;vložila mi studené, příjemným způsobem kostnaté ruce do dlaní. „Nejdřív tak za tejden. Právě jsme se dostali na maximum tělesnýho kontaktu mezi náma,“ upozornila mě.</p>
			<p class="MLP_text ParaOverride-1">Zahříval jsem jí hrábě a&#160;přemýšlel, co bych asi dělal, kdyby do­opravdy přišli. Pozdravil bych.</p>
			<p class="MLP_text ParaOverride-1">„Náhodný potyčky maj značný procento objasněnosti,“ těšila mě, „pokud šlo vo potyčku a&#160;byla náhodná. Popovídat si vo tom asi nechceš.“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jak ses při svý povaze moh k&#160;něčemu takovýmu připlíst?“</p>
			<p class="MLP_text ParaOverride-1">„Nemám chuť vo tom mluvit, večeřelas dneska?“</p>
			<p class="MLP_text ParaOverride-1">„Nemám chuť jíst.“</p>
			<p class="MLP_text ParaOverride-1">„Tak já si du vzít svuj prášek,“ řekl jsem.</p>
			<p class="MLP_text ParaOverride-1"><span class="MLP_znak_kurziva_11b">Nicku!</span> znělo za mnou z&#160;pokoje, <span class="MLP_znak_kurziva_11b">Majku! Nicku! Majku! Nicku! Dejchej, Majku, dejchej, sakra! Prosím! Snaž se!</span></p>
			<p class="MLP_text ParaOverride-1">„To jsou hrozný filmy, co tady máš,“ dodal jsem ze svého přístelku do tmy.</p>
			<p class="MLP_text ParaOverride-1">„Vida, jaks vobrátil,“ odpověděla mi z&#160;postele.</p>
		</div>
</body>
</html>