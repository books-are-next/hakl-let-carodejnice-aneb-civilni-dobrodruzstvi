<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-12" xml:lang="cs-CZ" xmlns:xml="http://www.w3.org/XML/1998/namespace">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola ParaOverride-1">11. Kdo eště?</p>
			<p class="MLP_text_bez1radku ParaOverride-1">Zničehonic mi neobyčejně zachutnalo sladké. Smíchovské cukrářky mě zbožňovaly a&nbsp;nenáviděly zároveň. „Pražská brambora,“ křičel jsem v&nbsp;záchvatu spontaneity, „tu jsem neviděl léta, z&nbsp;čeho je vlastně děláte?“ „No tak, je to marcipánový těsto,“ prohlašovaly. Kdežto já chtěl znát: „Co je vevnitř?“ a&nbsp;ony, zmateny mou srdečností, odpovídaly: „Takovej krém, no.“ A&nbsp;já jim oznamoval, zrovna jim: „Kterej je ale výtečnej proto, že se do něj dává to, co zbude! Zbytky!“ To už někteří zákazníci znechuceně opouštěli frontu, bylo jim jasné, že mám za sebou teprve úvod. „Přijde na to, <span class="MLP_znak_kurziva_11b">jaký</span> zbytky,“ koketovaly vysíleně a&nbsp;balily do papíru tři cudným prstíkem přidržované koule. A&nbsp;já byl nucen je rozmázlým témbrem opravovat: „Zabalte mi jich, prosimvás, sedum!“ a&nbsp;ony bodře uzavíraly: „A&nbsp;hurá domu, že jo!“ a&nbsp;já kýval a&nbsp;letěl jsem do práce a&nbsp;tam v&nbsp;zášlehu rozdavačnosti věnoval holkám pět kusů, sám jsem v&nbsp;chodbě u&nbsp;kuchyňky spolkl dva. Tím pádem jsem musel markýrovat další pochůzku, abych koupil a&nbsp;rozkousal ještě dva, jelikož byly dobré jako nic předtím. Úplně jsem na holkách viděl, jak je jim trošičku nejasné, proč denně rozdávám laskominy. Ale jak si pak vždycky řeknou a&nbsp;co, serem na dietu, je to zadáčo&nbsp;– hop do toho.</p>
			<p class="MLP_text ParaOverride-1">Pochůzek přibývalo. Necvakl jsem si například jízdenku, a&nbsp;tak mi nezbylo než stát ve frontě k&nbsp;okénku s&nbsp;nápisem <span class="MLP_znak_kurziva_11b">Pokuty</span> a&nbsp;naslouchat spoluviníkům. Tmavovláska s&nbsp;uvadající krásou ve tváři se zapřísahala, že je slušná <span class="MLP_znak_kurziva_11b">občanka, </span>má děti, psy, na všechno platí, bylo to poprvé a&nbsp;ona může na místě slíbit, že i&nbsp;naposled, tak ať jí dají slevu. Kravaťák za ní žádal, aby byl jeho synovi uložen nižší postih, neb měl v&nbsp;době, kdy byl kontrolován, vysokou horečku. Hrdý mládenec s&nbsp;vlnitými loknami a&nbsp;pyšným nosem opakovaně slabikoval do okénka: „Max-mi-li-án Ne-pá-čil!“ A&nbsp;byl to ten, který se nám onehdy cpal do debaty s&nbsp;Arnoštem. Z&nbsp;batohu mu trčel středověký meč. „Di už, ty pinokio,“ vrčela nepěkná mladice s&nbsp;mastnou pletí, na žebradle jí visel oranžový zajíc.</p>
			<p class="MLP_text ParaOverride-1">Přestalo mi vadit sedávat ve své kóji do noci. Musel jsem, když jsem přes den běhal a&nbsp;rachota mi stála. Ve městě duněly koncerty, kina se kácela smíchy, a&nbsp;já seděl na Smíchově a&nbsp;zgruntu přepisoval pravidelný sloupek po jedné kokrhalce, protože to jinak nešlo. Dodávala svoje písánky den před uzávěrkou, psané tužkou na pomačkaném listu z&nbsp;bloku. Seděl jsem u&nbsp;otevřeného okna, lil do sebe vodu, luštil dětská písmena a&nbsp;žral něco z&nbsp;papíru. <span class="MLP_znak_kurziva_11b">Můj současný život se točí kolem festivalů a&nbsp;nahrávání mé desky. Je zajímavé jak si lidé myslí, že člověk dojede na koncert a&nbsp;hned hraje. V&nbsp;celku je to vlastně mnohem komplikovanější. Nedivím se jim, já také nevím moc věcí třeba o&nbsp;sportu. Můj bestfriend Filip mi vysvětlil, že se nejprve každý z&nbsp;hráčů rozcvičí podle svého, pak se připravují na ledě, potom si v&nbsp;kabině vysvětlí taktiku a&nbsp;pak teprve se hraje. Nemluvno o&nbsp;cestách, které budou zdřejmě podobné, jako ty naše.</span> Jako vždy jsem zprvu propadl beznaději. Orosil jsem se a&nbsp;šel si pro vodu. Co s&nbsp;tím, do frasa, to se nedá! <span class="MLP_znak_kurziva_11b">Ve chvíli, kdy konečně dorážíme na festival a&nbsp;já vidím hrající kapelu z&nbsp;backstage, začíná moje tréma.</span> <span class="CharOverride-1">Setnu</span> <span class="MLP_znak_kurziva_11b">zuby, tvářím se vážně a&nbsp;vypadám u&nbsp;toho jako moje mamka, když se rozčílí. Ještě se s&nbsp;klukama stačím zamyslet nad tím, jestli bude pan zvukař šikovný. Někomu se to může zdát zbitečné, ale pan zvukař je pro nás ten večer dirigent orchestru.</span></p>
			<p class="MLP_text ParaOverride-1">Blížila se půlnoc. Pot mi stékal po zádech v&nbsp;potocích. Pak jsem přestal číst a&nbsp;začal rovnou psát: <span class="MLP_znak_kurziva_11b">Jsem rozklepaná jako osika a&nbsp;žaludek se mi úplně stahuje trémou, když stoupám na pódium. Seberu ale odvahu a&nbsp;poprvé se podívám na lidi. Kapela už hraje. Přistoupím k&nbsp;mikrofonu, zazpívám prvních pár taktů a&nbsp;tréma je najednou pryč!</span> Škrtl jsem <span class="MLP_znak_kurziva_11b">úplně</span> a&nbsp;<span class="MLP_znak_kurziva_11b">najednou.</span> A&nbsp;pak jsem to překopal a&nbsp;přepsal, vydupal ze země hrst vtípků, jinou pointu. Nalil jsem do středně vymaštěné formy hladký obsah, opravil to po sobě, vymyslel název, úvod, popisky k&nbsp;fotkám. Celebritě to nikdy ani dost málo nevadilo, proč by, když měla za jeden sloupek stejné peníze jako prodavačka za měsíc slizké dřiny v&nbsp;supermarketu. Šel jsem se vymočit, nalít si další vodu. Vyházel jsem ukazovací zájmena, malinko to zkrátil. Prohodil začátek a&nbsp;konec, tím pádem jsem musel vymyslet novou pointu.</p>
			<p class="MLP_text ParaOverride-1">Venku zaťukal rychlý déšť na kapoty zaparkovaných aut, kapky proškrtávaly světlo luceren, já měl před sebou čtvrt kila salátu s&nbsp;rohlíkem a&nbsp;už jsem se těšil, jak v&nbsp;noci sjedu <span class="MLP_znak_kurziva_11b">Plukovníka Redla</span> a&nbsp;<span class="MLP_znak_kurziva_11b">Hanussena.</span> Jak při scéně, kdy bude vyděšený eskamotér sedět na větvi a&nbsp;kokrhat, spolknu prášek, a&nbsp;tak zadarmo a&nbsp;bez námahy usnu. V&nbsp;redakci nikdo nebyl, jenom šéfka hrkala ve své komůrce. Pak se objevila ve dveřích.</p>
			<p class="MLP_text ParaOverride-1">„Co tady eště děláš?“ podivila se naoko.</p>
			<p class="MLP_text ParaOverride-1">„Přepisuju tu naší Ofélii, je to zas hrozný.“</p>
			<p class="MLP_text ParaOverride-1">Šla ke stolu, posadila se. „Co jíš?“ zahájila lidskou konverzaci.</p>
			<p class="MLP_text ParaOverride-1">„Pochoutkovej,“ rozveselil jsem se poněkud, „zezdola z&nbsp;rohu, je dobrej, dělaj si ho sami.“ Možná vyhazov, ďas to vem. Nestíhám, pouštím chyby. Má na moje místo načepejřenýho kvikoně z&nbsp;fakulty asi, aktivního šramotila.</p>
			<p class="MLP_text ParaOverride-1">„Tak si nech chutnat.“</p>
			<p class="MLP_text ParaOverride-1">„Díky.“ Už se vymáčkni, sakra, dyť to nebolí. Vyklop to.</p>
			<p class="MLP_text ParaOverride-1">„Tys přece dřív dělal píšícího redaktora, ne? Nechceš to dělat zas?“</p>
			<p class="MLP_text ParaOverride-1">„Nijak po tom netoužim.“</p>
			<p class="MLP_text ParaOverride-1">„Jenže je tě na editování škoda, shodli se nahoře Sasové. Takže se ti nabízí formální funkce mýho zástupce, k&nbsp;tomu bys psal a&nbsp;dostaneš pětku přidáno, neni to muj nápad, Kájo, já jsem pouhej prostředník. Bereš?“</p>
			<p class="MLP_text ParaOverride-1">Nutit se do role ustaraného altruisty, šít na cizí špičky vtipné čepičky. Každému na potkání zpřeházet slova, věty, významy. Vyhodit, na čem mu nejvíc záleželo, zbytek zlehčit. Ne, ne, jenom to ne. A&nbsp;nejsem Kája, sakra už. Nabouchejte si tu svojí pětku do gatí, vy strukturovaná parto. Nevydírejte takhle nudně.</p>
			<p class="MLP_text ParaOverride-1">„Neberu,“ řekl jsem.</p>
			<p class="MLP_text ParaOverride-1">„Nesmysl.“</p>
			<p class="MLP_text ParaOverride-1">„Tak teda jo.“</p>
			<p class="MLP_text ParaOverride-1">„Skvělý! Teď běžim a&nbsp;zejtra si hodíme soukromou poradu, co je potřeba stihnout. Každopádně první, co musíš udělat, je rozhovor s&nbsp;Bolkem, fotit bude Fafejta.“</p>
			<p class="MLP_text ParaOverride-1">„Já ale moc neumim dělat rozhovory,“ vytáhl jsem pozdě šavličku. „Neumim se správně zeptat.“</p>
			<p class="MLP_text ParaOverride-1">„Ptej se na to, co nečeká,“ řekla. „Překvap ho! Nesmíš mu dát čas! Musíš rychle!“</p>
			<p class="MLP_text ParaOverride-1">Nachlup tak to sama dělala, moje šéfová. Dokázala v&nbsp;každém vymáknout přesně to zanícené střívko, které ho trápilo. <span class="MLP_znak_kurziva_11b">Máte oči, jako byste celej den brečela, nebo je tady tak zakouřeno?</span> ptala se na všechno připravené hvězdy. <span class="MLP_znak_kurziva_11b">Trochu jo,</span> padl diblík do pasti. <span class="CharOverride-1">A</span>&nbsp;<span class="MLP_znak_kurziva_11b">proč, prosimvás, chlapi jsou housky, ty za to nestojej.</span> A&nbsp;už to jelo.</p>
			<p class="MLP_text ParaOverride-1">V&nbsp;jedné minutě člověk obývá svěřené království a&nbsp;žmoulá bagetu, v&nbsp;příští zaduje vichřice a&nbsp;on se náhle houpá ve služebním autě, na jehož střechu bubnuje déšť, vstříc nejasně zadaným cílům. Ocitli jsme se volky nevolky všichni uprostřed značného zrychlení. Co by mezi Josefem II. a&nbsp;řekněme doktorem Háchou vystačilo na kompletní existenci i&nbsp;s&nbsp;důchodem, to dnes vydá tak na měsíc zmatkování.</p>
			<p class="MLP_text_bez1radku_-12-0- ParaOverride-1">Přirozenej dialog! Překvap ho, opakoval jsem si, když jsem vystupoval z&nbsp;auta u&nbsp;rozlehlého statku a&nbsp;kráčeli jsme s&nbsp;Fafejtou skrz plískanici dovnitř odrecitovat seznam otázek. Fafejta byl zamlklý padesátiletý nezmar s&nbsp;pozorným pohledem a&nbsp;dvěma až třemi foťáky na krku. Mistr nás přijal ve své restauraci a&nbsp;my spatřili, co to obnáší, být mistrem. Kam se hnul, tam se za ním otáčely obličeje jako poďobané terče slunečnic. Boleček, Boleček, modlily se lesklými hávy obtočené mámy z&nbsp;Hradiště. Zřejmě jsme se přimotali k&nbsp;nějaké oslavě.</p>
			<p class="MLP_text ParaOverride-1">„Tady je dnes rušno, pojďte nahoru,“ navrhl mistr, „tam je klid.“</p>
			<p class="MLP_text ParaOverride-1">Stoupal jsem, sešněrován trémou, za jeho vysokánskou postavou po schodech. Vešli jsme do haly. Pod nohama se nám pletli psi. Chystal jsem diktafon. On bouchal dveřmi příborníků a&nbsp;kredencí.</p>
			<p class="MLP_text ParaOverride-1">„Vidíte,“ řekl. „O&nbsp;mě se tady všichni starají, a&nbsp;přitom nevím, kde mám doma sklínky.“</p>
			<p class="MLP_text ParaOverride-1">„A&nbsp;dokážete se cítit doma tam, kde nevíte, kde jsou sklenice?“ aplikoval jsem Denisinu metodu.</p>
			<p class="MLP_text ParaOverride-1">Prohlédl si mě. Byla to ode mě drzost. Vyhodí mě bez rozhovoru, jak tohle vysvětlím.</p>
			<p class="MLP_text ParaOverride-1">„Člověk se může cítit doma na několika místech,“ řekl, „a&nbsp;taky v&nbsp;několika různých časech. A&nbsp;já se možná cítím být víc doma v&nbsp;čase, který už minul.“</p>
			<p class="MLP_text ParaOverride-1">A&nbsp;nalil. Vdechoval jsem švestkovou vůni, okecával to, zamotával se. Nebyl jsem schopen se na nic zeptat. Do toho jsem nezadržitelně zívl. „Moc se omlouvám,“ řekl jsem.</p>
			<p class="MLP_text ParaOverride-1">„Chcete-li, natáhněte se a&nbsp;dejte si krátkého šlofíka,“ ukázal na kanape, na němž jsem seděl.</p>
			<p class="MLP_text ParaOverride-1">„Koukal jsem do noci na filmy, promiňte,“ řekl jsem. To ho určitě moc zajímá. To bude ostuda.</p>
			<p class="MLP_text ParaOverride-1">„Na jaké?“</p>
			<p class="MLP_text ParaOverride-1">„Ale na toho Kurosawu, <span class="MLP_znak_kurziva_11b">Sandžúró, Krvavý trůn</span> a&nbsp;<span class="MLP_znak_kurziva_11b">Rašómon.</span>“ <span class="MLP_znak_kurziva_11b">Tou­lavého psa</span> jsem neuvedl, to bych nejspíš nepůsobil příčetně.</p>
			<p class="MLP_text ParaOverride-1">„A&nbsp;co vás na nich tak zaujalo?“</p>
			<p class="MLP_text ParaOverride-1">„Ty první dva nejsou nic zvláštního,“ osmělil jsem se. „Dva rozčílený roháčové se doškrábou na ten svuj osudovej plácek, seknou po sobě a&nbsp;vyřízeno. <span class="MLP_znak_kurziva_11b">Rašómon</span> je z&nbsp;těch jeho lepších kousků, kde hraje velkou roli, že v&nbsp;lese existujou stromy, že prší a&nbsp;že se spousta chudáků popelí celej život na dvou metrech čtverečních. Toširó Mifune je ale všude, však víte.“ Snad ví. Co by nevěděl.</p>
			<p class="MLP_text ParaOverride-1">„Ano, to je ten prskal uprskaná, ten prskač. To bylo vše?“</p>
			<p class="MLP_text ParaOverride-1">„Ještě <span class="MLP_znak_kurziva_11b">Toulavý pes.“</span></p>
			<p class="MLP_text ParaOverride-1">„A?“</p>
			<p class="MLP_text ParaOverride-1">„Překvapilo mě, že byl čtyři roky po válce v&nbsp;Japonsku masově populární baseball a&nbsp;džez a&nbsp;že tam někdo natočil skoro totéž co u&nbsp;nás Frič, mám na mysli <span class="MLP_znak_kurziva_11b">Třináctý revír.</span> Kdežto <span class="MLP_znak_kurziva_11b">Dodeska-den</span> je zase Fellini říznutej Pepkem námořníkem.“</p>
			<p class="MLP_text ParaOverride-1">„Na druhou stranu jistý Jukio Mišima spáchal v&nbsp;roce sedmdesát veřejné harakiri na podporu tradičních hodnot, že,“ odpověděl. „A&nbsp;to byl v&nbsp;té době světově známý japonský spisovatel. Takže si v&nbsp;klidu schrupněte, já mám čas, navíc se mi tam zpátky dolů moc nechce, uvařím si tu tiché kafe, pak sfoukneme rozhovor. Normálně si lehněte.“</p>
			<p class="MLP_text ParaOverride-1">„To nejde,“ namítl jsem.</p>
			<p class="MLP_text ParaOverride-1">„Co by to nešlo, to je snadné, dáte nohy tak a&nbsp;je to. Dejte si dvacet.“</p>
			<p class="MLP_text ParaOverride-1">Spát u&nbsp;Bolka, na to jsem samozřejmě neměl, ale snažil jsem se mu udělat radost tím, jak si ho vůbec nevšímám. Položil jsem se, zavřel oči a&nbsp;nasadil pravidelné oddechování. Mistr přistoupil k&nbsp;velkému otevřenému oknu. Na parapet dopadaly rychlé tvrdé kapky a&nbsp;on hleděl na podmáčená mazlavá luka. „Prší, člověče,“ říkal. „Prší. Tam prší.“</p>
			<p class="MLP_text ParaOverride-1">Po pěti poctivě odpočítaných minutách jsem se s&nbsp;kašláním a&nbsp;vrzá­ním posadil. Pak jsme sfoukli rozhovor. Šlo to jako po drátku. On hovořil, já kýval. Vstali jsme, sešli dolů, Fafejta ho vzadu za stavením nafotil, hotovo. Poděkovali jsme, pozdravili, nasedli a&nbsp;už jsme se prodírali mlhou zpátky ku Praze. Fafejta řídil.</p>
			<p class="MLP_text ParaOverride-1">„Když jsem dělával na vnitru,“ řekl a&nbsp;nepatrně odříhl, „tam jsme zkraje jezdili všichni jedině naplech vožralí a&nbsp;nepamatuju, že by se někomu něco stalo. To byly takový léta.“</p>
			<p class="MLP_text ParaOverride-1">„Tys dělal na vnitru?“</p>
			<p class="MLP_text ParaOverride-1">„Třináct let.“</p>
			<p class="MLP_text_bez1radku_-12-0- ParaOverride-1">„Hrabal má výročí, jeď do Kerska a&nbsp;něco vymysli!“ vrhla se na mě šéfka, sotva jsem se objevil. „Do pozejtřka to musí bejt i&nbsp;s&nbsp;autorizacema! Šup, vem si Fafejtu!“</p>
			<p class="MLP_text ParaOverride-1">„Vyhnat a&nbsp;předehnat,“ pronesl rozšafně Fafejta, když jsme opět fičeli služebním plecháčem po mlaskavě navlhlé vozovce k&nbsp;Lysé nad Labem. Po cestě mi vyprávěl, jak se dal po převratu do služeb ministerstva a&nbsp;jak byly dlouhé, ty roky. A&nbsp;jak měl nedávno nastoupit k&nbsp;nám do magazínu jeho syn, fotograf, profík. Jenže si to těsně předtím rozmyslel, a&nbsp;tak si tenhle řekl Fafejta jako Fafejta, zkusil nabídnout svoje umění místo synova a&nbsp;byl ke svému údivu přijat. Cvakat spouští se sice naučil sám, je amatér. Zato mu neschází nadšení, někdy se takhle sebere, hodí na záda spacák, ponožky, letí za svoje peníze do Afriky, vyleze na Kilimandžáro, aby zjistil, jaká je na Kilimandžáru nálada, všechno si tam vyblejskne, někde přespí, pak stopem na letiště a&nbsp;alou zpátky. Pořád ještě nemůže uvěřit tomu štěstí, že ho to živí. „Někdy se mi, člověče, stává, že takhle někam jedu,“ vykládal do hučení motoru, „je konec léta, já vidim ty jabka, co zustaly na stromech, víš, prostě vidim ty aleje. A&nbsp;je toho na mě tolik, že musim zastavit a&nbsp;jdu se kousek projít, víš, a&nbsp;uplně mi tečou slzy štěstím. Takovej starej, nevim, co blbnu. Vnitro je mlejn na nervy, podobně ovšem jako novinařina.“</p>
			<p class="MLP_text ParaOverride-1">Zezadu se ozvalo zaryčení, kolem nás se protáhla zuřivě hrabající limuzína a&nbsp;zmizela se stříbřitým ohonem v&nbsp;dešti.</p>
			<p class="MLP_text ParaOverride-1">„Micubiši chytá myši,“ utrousil.</p>
			<p class="MLP_text ParaOverride-1">Spřízněná duše, pomyslel jsem si.</p>
			<p class="MLP_text ParaOverride-1">Potom jsme sbírali v&nbsp;listím olepeném polesí zprávy o&nbsp;starém pánovi. V&nbsp;restauraci Hájenka visela na stěně zprohýbaná sukovice, se kterou rád ťukával do podlahy. No jé, svědčili pamětníci, tu hůl dědek na někoho vobčas i&nbsp;vzal! Z&nbsp;kuchyně ďábelsky zasmrděl friťák. Poté jsme natrefili na lesní galerii, kde druh s&nbsp;družkou nabízeli s&nbsp;odkazem na čestného občana půllitry, kachlíky, samorosty. Střídali se u&nbsp;nich přední výtvarníci, pořádaly se srazy. Herci, co hráli. „V&nbsp;květnu se u&nbsp;nás koná vyhlášená slavnost,“ chlubili se. „Jaká?“ ptal jsem se. „Hrabalovo Kersko.“</p>
			<p class="MLP_text ParaOverride-1">Každý tu měl nejméně dvě zásadní historky s&nbsp;Boganem. Ne všichni však byli k&nbsp;zastižení. Bylo sychravo, domy zíraly černými okny do zahrad, zvonky ztraceně řinčely. Po pěšinách mezi břízami se belhal duch bezprecedentně vyhaslého, prázdnookého, s&nbsp;nikým z&nbsp;živých však nesrovnatelného muže. Pak jsme se s&nbsp;Fafejtou pošoupli k&nbsp;chatě.</p>
			<p class="MLP_text ParaOverride-1"><span class="MLP_znak_kurziva_11b">Plaňky plotu svítí před bílozelenou dačou,</span> naťukal jsem do notebooku, <span class="MLP_znak_kurziva_11b">kde by člověk čekal spíš okresního úředníka na penzi. Plechová vrata jsou zavřená. Doba, kdy uvnitř pravidelně klapával kufříkový consul, je dávno pryč. Stroj však můžete spatřit ve stálé expozici muzea v&nbsp;Nymburce, kde jsou taky k&nbsp;vidění _, _, _,</span> <span class="MLP_znak_kurziva_11b">(později doplnit).</span> Vyblejskli jsme Švarnou Tonku a&nbsp;Krásnou Pepinu, to muselo být. A&nbsp;pamětní desku v&nbsp;nymburském pivovaru. Tělnatá kyrysnice z&nbsp;vrátnice na ni extra kvůli nám prskla kýbl vody s&nbsp;jarem, rozmazala špínu koštětem a&nbsp;řekla psovi, který na nás nadšeně hleděl: „Padej, Josef, a&nbsp;nevotravuj pány.“</p>
			<p class="MLP_text ParaOverride-1">Napsal jsem o&nbsp;holi na zdi a&nbsp;o&nbsp;těch dvou, co se živí prodejem ohavných kýčů. Obratem přišel dopis do rubriky čtenářských dopisů: <span class="MLP_znak_kurziva_11b">Dne toho a&nbsp;toho k&nbsp;nám přijel panáček, usmíval se na nás, zapsal si všechny naše nepřikrášlené a&nbsp;pravdivé příhody a&nbsp;nakonec o&nbsp;nás napsal to a&nbsp;to. Nám osobně by to nevadilo, ale s&nbsp;ohledem na světlou památku p.&nbsp;Hrabala a&nbsp;v&nbsp;neposlední řadě i&nbsp;na jinak dobrou úroveň Vašeho časopisu cítíme povinnost nenechat si to pro sebe. Příště, až nás někdo takový navštíví, budeme aspoň vědět, kdy je čas přestat mluvit a&nbsp;vzít do ruky příslovečnou páně spisovatelovu hůl!</span></p>
			<p class="MLP_text ParaOverride-1">Rozuměl jsem jim docela. Člověk se živí v&nbsp;potu tváře, pak si přišustí škrabálek a&nbsp;všechno to semele a&nbsp;horko těžko vypointuje a&nbsp;navrch opepří koňskou dávkou štiplavého prášku, protože kdyby neopepřil, vyrazili by s&nbsp;ním dveře. Jak k&nbsp;tomu ti živnostníci přijdou? Napsal jsem odpověď: <span class="MLP_znak_kurziva_11b">Pokud jsem něco podal jinak, než jak jste to mínili, velmi se omlouvám. Na druhou stranu jste mě ale nepřesvědčili, že Vám jde o&nbsp;víc než o&nbsp;kšeft, jehož předmětem jsou relativně pokleslé artefakty. Což mi připadá právě s&nbsp;ohledem na světlou památku velkého autora i&nbsp;nadále smutné.</span></p>
			<p class="MLP_text ParaOverride-1">„Tohle chceš uveřejnit jako odpověď?“ připlula šéfka s&nbsp;pomuchlaným čelem.</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Náš reportér se neomlouvá,“ řekla, „eště k&nbsp;tomu velmi!“</p>
			<p class="MLP_text ParaOverride-1">„Udělals botu, uznej to, jedem dál,“ konejšila mě po týdnu cestou z&nbsp;porady. „Litr pokuty je zlatej, mně strhli&nbsp;– i&nbsp;kvuli tvýmu Kersku&nbsp;– tři. To teď hoď za hlavu, Hůlová má další knihu, tak šup, tady máš číslo a&nbsp;volej jí!“</p>
			<p class="MLP_text ParaOverride-1">„Musel bych to číst, neni čas.“</p>
			<p class="MLP_text ParaOverride-1">„Naše Mína to četla, napiš jí a&nbsp;ať ti pošle v&nbsp;bodech, vo čem to je. Do pátku potřebuju Hůlovou, nechci slyšet, že nechceš! Musíš, nikoho jinýho nemám, vyser se na knihu, ptej se, co cejtí jako <span class="MLP_znak_kurziva_11b">ženská</span>!“</p>
			<p class="MLP_text ParaOverride-1">Z&nbsp;toho jsem se vyzul, čehož jsem záhy hořce litoval, když jsem místo toho seděl v&nbsp;promaštěném muzikálovém baru a&nbsp;čekal, v&nbsp;sále bouchala hudba a&nbsp;rotujícími spirálami nasvícený strop se chvěl. Do frasa, vrčel jsem nad sodovkou, zas je to tu. To co mě ničilo už tolikrát. Posléze se zpoza šaten vynořil muž v&nbsp;paruce, hvězda s&nbsp;tváří posetou flitry. Přihlásil jsem se, že já jsem ten. Můžeme, potřásl falešným mikádem a&nbsp;zamrkal, naštěstí ne na mě. Z&nbsp;kouta mu teatrál­ně ukazovala véčko bledá válcovitá diva. Zapnul jsem diktafon a&nbsp;vybalil otázku: „Jak vzpomínáte na léta s&nbsp;Výběrem?“</p>
			<p class="MLP_text ParaOverride-1">„Ono se vlastně nedá říct, že by ta léta někdy skončila, někdy mám dokonce pocit, že naopak, i&nbsp;když nám poslední dobou mnohý vyčítaj, a&nbsp;já to i&nbsp;částečně připouštím, že teď máme řekněme trošku takový středoprouďácký období, ovšem já na to odpovídám, že je to otázka vývoje a&nbsp;že ve výsledku&nbsp;–“</p>
			<p class="MLP_text ParaOverride-1">Rozhovor vyšel s&nbsp;titulem: <span class="MLP_znak_kurziva_11b">POŘÁDNĚ NADUPANÁ LEGENDA,</span> tvůrčí bonus mojí šéfky.</p>
			<p class="MLP_text ParaOverride-1">Abych se sebral, dostal jsem ke zpracování odpočinkový, laskavý materiál, a&nbsp;sice známého Krtka. Krtečka. Kontaktoval jsem sekretářku starého výtvarníka a&nbsp;dostal fůru materiálů. <span class="MLP_znak_kurziva_11b">KRTEK A&nbsp;JEHO AUTOR (název neměnit, pozn. edit.),</span> napsal jsem úvodem. A&nbsp;za odpoledne jsem měl článek jako víno. <span class="MLP_znak_kurziva_11b">Z</span>&nbsp;<span class="MLP_znak_kurziva_11b">80 dotázaných občanů ve věku od 4 do 40&nbsp;let jej znalo všech osmdesát.</span> (Hranice čtyřiceti let byla závazná, o&nbsp;starších se psát nesmělo, leda když měli moc a&nbsp;slávu, osmdesát dotázaných včetně výkřiků jsem vymyslel u&nbsp;oběda, <span class="MLP_znak_kurziva_11b">Vyrost jsem na něm já i&nbsp;moje děti a&nbsp;vyrostou</span> <span class="MLP_znak_kurziva_11b">na něm i</span>&nbsp;<span class="MLP_znak_kurziva_11b">vnoučata, South Park na Krtečka nemá, Krtek je zkrátka evergreen!<span style="font-style: normal;">)</span> Odpovědí se nabízí spousta, </span>pokračoval jsem nad čtvrtým kafem, <span class="MLP_znak_kurziva_11b">ale žádná nevysvětluje, proč zrovna jeho černá hvězda září tak vytrvale. </span>Pak přišel na řadu perex. Musel být aktuální, jinak bych ho dostal k&nbsp;přepsání, třeba i&nbsp;víckrát. <span class="MLP_znak_kurziva_11b">Při promítání půl století starého kousku Krtek a&nbsp;kalhoty zvlhne oko i&nbsp;cynikovi. Když si potom týž cynik zadá heslo Krteček, nestačí se divit, co se dá ze sympaťáka s&nbsp;rýčem v&nbsp;zájmu výdělku vymáčknout.</span></p>
			<p class="MLP_text ParaOverride-1">Hned po vydání se ozvala výtvarníkova právnička a&nbsp;oznámila mi, že mě kvůli neautorizovaným informacím zažaluje. A&nbsp;mně teprve dokáplo, do čeho jsem šťouchl. Vlaky plyšáků, kamiony disků, kazet, knih, až do nebe narovnané kontejnery nacpané sedacími soupravami ve tvaru krtka, tuny tun, mraky počítačových her. Jedna z&nbsp;nich o&nbsp;tom, jak se krtek rozhodne pořídit si autíčko, a&nbsp;protože na něj nemá, musí si na něj napřed hezky vydělat. Nemilosrdně rozjetý byznys.</p>
			<p class="MLP_text ParaOverride-1">„Já vim, máš starosti s&nbsp;krtkem,“ utěšovala mě zpoza dveří šéfová, já seděl v&nbsp;kóji a&nbsp;civěl na monitor, ostatně to byl její nápad, dát na obálku titul <span class="MLP_znak_kurziva_11b">KRTEČEK JE MILIONÁŘ!</span> „Ale na to se vyser, já to dořešim. Ty teď všecko přeruš a&nbsp;jeď dělat rozhovor!“</p>
			<p class="MLP_text ParaOverride-1">„Opravdu jste na základce střílel po hercích v&nbsp;divadle skobičky?“</p>
			<p class="MLP_text ParaOverride-1">„Ano,“ zněla dopověď.</p>
			<p class="MLP_text ParaOverride-1">„Co uděláte po probuzení?“</p>
			<p class="MLP_text ParaOverride-1">„Zapnu mobil.“</p>
			<p class="MLP_text ParaOverride-1">„Že na měsíci Titanu padá metanovej déšť, tos věděl?“ volala Baruna.</p>
			<p class="MLP_text ParaOverride-1">„Ne, ale teď dělám rozhovor.“</p>
			<p class="MLP_text ParaOverride-1">„S&nbsp;kym, prosimtě?“</p>
			<p class="MLP_text ParaOverride-1">„Zavolám potom,“ odbyl jsem ji. „A&nbsp;kterého svého počinu si nejvíc vážíte jako režisér?“</p>
			<p class="MLP_text ParaOverride-1">„Já si ani tak nepřipadám jako režisér, spíš jako jakýsi hledač neprošlápnutých způsobů a&nbsp;cest, jak oživit stará témata. Poslední dobou se zabývám nápadem nově adaptovat Godota s&nbsp;tím, že Godot je ve skutečnosti <span class="MLP_znak_kurziva_11b">dealer,</span> chápete?“</p>
			<p class="MLP_text ParaOverride-1">„Chápu,“ řekl jsem a&nbsp;hlavou mi blesklo poznání, že nás okolní státy vnímají jako relativně pitomý národ zřejmě plným právem.</p>
			<p class="MLP_text ParaOverride-1">„Kájíku, přeruš to,“ masírovala mi v&nbsp;příští vteřině ucho šéfka, „skončila porada, musíš přednostně sfouknout malý interview!“</p>
			<p class="MLP_text ParaOverride-1">Kde, s&nbsp;kým a&nbsp;proč zase já, ptal jsem se. Ale s&nbsp;jedním divadelním ředitelem, co se nechal namočit do politiky. Šup, šup.</p>
			<p class="MLP_text ParaOverride-1">„Dyť mu prej umírá žena,“ namítl jsem.</p>
			<p class="MLP_text ParaOverride-1">„Musíš!“</p>
			<p class="MLP_text ParaOverride-1">„A&nbsp;vo čem, sakra, když se mu děje tohle?“</p>
			<p class="MLP_text ParaOverride-1">„Vo tom! Zeptej se ho, jak mu je!“</p>
			<p class="MLP_text ParaOverride-1">Šlo o&nbsp;běžný magazín, jeden z&nbsp;těch společensko-reportážních, středně solidních. O&nbsp;jeden z&nbsp;těch, co se čtou ve vlaku, v&nbsp;posteli. Sladké lži s&nbsp;reálným základem, zdání slušnosti, náznak stanoviska. Dokonce i&nbsp;dopisy čtenářů chodily, všude jinde jsem je musel vymýšlet. <span class="MLP_znak_kurziva_11b">Milá redakce, musím se přiznat, že Váš časopis kupuji dokonce dvakrát&nbsp;– jeden na čtení, jeden pro archív na chalupě, uznáte tedy, že bych tu láhev Jacka Danielse mohla vyhrát já. Milá Marto, děkujeme za přízeň, láhev Jacka putuje opravdu k&nbsp;Vám</span>&nbsp;– <span class="MLP_znak_kurziva_11b">alkohol sice není trendy, ale je sexy.</span> A&nbsp;ani moje šéfka nebyla špatná ženská, naopak. Srdce na dlani, žaludek v&nbsp;háji a&nbsp;v&nbsp;přepudrovaném obličeji malá, pokaždé jinak obtažená očka. Někdy křivě nakreslené mandličky, častěji kulaté černofialové koblihy. Dělala tuhle otročinu už moc dlouho, jak jsem vyrozuměl z&nbsp;jejích glos u&nbsp;sklenky. Zvykli jsme si spolu zajít na sklenku po práci, to jest v&nbsp;okamžiku, kdy nám už bylo ze všeho blbě. Seděli jsme v&nbsp;jednom rádoby lepším pajzlu a&nbsp;buď jsme mlčeli, nebo drželi prostou řeč.</p>
			<p class="MLP_text ParaOverride-1">„Koho jsme neměli, vzpomínej.“</p>
			<p class="MLP_text ParaOverride-1">„Šmuclera.“</p>
			<p class="MLP_text ParaOverride-1">„Nuda.“</p>
			<p class="MLP_text ParaOverride-1">„Hejmu.“</p>
			<p class="MLP_text ParaOverride-1">„Byl.“</p>
			<p class="MLP_text ParaOverride-1">„Buzkovou.“</p>
			<p class="MLP_text ParaOverride-1">„Je v&nbsp;Japonsku.“</p>
			<p class="MLP_text ParaOverride-1">„Jakuba Bílýho.“</p>
			<p class="MLP_text ParaOverride-1">„Toho nikdo nezná.“</p>
			<p class="MLP_text ParaOverride-1">„Kabáty.“</p>
			<p class="MLP_text ParaOverride-1">„Z&nbsp;těch nedostaneš holou větu.“</p>
			<p class="MLP_text ParaOverride-1">„Csákovou.“</p>
			<p class="MLP_text ParaOverride-1">„To si děláš kozy.“</p>
			<p class="MLP_text ParaOverride-1">„Mikyho Volka, retro medailón.“</p>
			<p class="MLP_text ParaOverride-1">„Mrtvý neděláme, závěr z&nbsp;poslední porady.“</p>
			<p class="MLP_text ParaOverride-1">„Krajčo.“</p>
			<p class="MLP_text ParaOverride-1">„Byl by skvělej, ale byl. Kdo eště.“</p>
			<p class="MLP_text ParaOverride-1">„Nevim.“</p>
			<p class="MLP_text ParaOverride-1">„No tak přemejšlej, kdo eště?“</p>
		</div>
</body>
</html>