<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-19" xml:lang="cs-CZ">
		<div class="_idGenObjectStyleOverride-1">
			<p id="_idParaDest-18" class="MLP_uroven2_kapitola ParaOverride-1">18. To právě musíš</p>
			<p class="MLP_text_bez1radku ParaOverride-1">Nicméně byla ochotna dát si ještě někde něco, abychom mohli malinko protřepat to naše středoevropské know-how. Popojeli jsme do města a&#160;vyrazili ulicemi, popíjeli na zahřátí koktejly, kterým říkala <span class="MLP_znak_kurziva_11b">aguardente,</span> kterým říkala <span class="MLP_znak_kurziva_11b">tangerina.</span> Až jsme dospěli na bulvár, kde nás zvaly poutače na veselici. Uvnitř do toho řezala cikánská kapela, trubky a&#160;xylofony, sliny, pot, kytary k&#160;tomu. Na pódiu cifroval vyzáblý šizuňk, pak přiskočil k&#160;mikrofonu a&#160;vytáhl z&#160;paty halekačku, až nás svrbělo v&#160;nose. Po něm pokročil vpřed tučný fořt, šoupl klobouk do týla, přitiskl tvář k&#160;trubce a&#160;hrál sólo. A&#160;pak se do toho ti hudlaři, co nesměli celou věčnost sáhnout na klapky, tak dupali podpatkem, teprve obuli. Vzal jsem ji do kola, nemám to hopsání rád, ale nebylo zbytí. Šoupali jsme podrážkami, kývali pupkem. Mluvil jsem vymyšlenou řečí, ona naslouchala. Pak to čerchmanti zabalili, my dopili a&#160;snažili jsme se protlačit uličkou ucpanou černovlasým davem. Venku kaskády neonů, balóny světel. Až jsme doklopýtali do toho mého Modela, kam jsme dorazili v&#160;hodině, kdy dům naříkal prvním náporem kvílení milostníků. V&#160;minutě, kdy se hoši a&#160;dívky začínali vzájemně ohryzávat. Žena v&#160;recepci nám vydala klíč a&#160;cudně obrátila list. Noc neskončila ani hlaholem popelářů, ani slunce východem. Jediné, na co si spolehlivě vzpomínám, byl moment, kdy jsem jí omylem zajel do zadnice, omylem jako kdykoliv předtím, když k&#160;tomu došlo. Nikdy záměr, vždycky až z&#160;nouze ctnost. Holka zaržála jako husar, což mě vyhodilo ze sedla. Musel jsem se zatraceně soustředit, abych se dostal zpátky k&#160;věci. Usilovně jsem myslel na Pokušení svatého Antonína, na parní labutě v&#160;povětří, na skřehotavé zmeky, křaky, plivníky, na kuří tvory, na zlomyslné pištivé čadící měchuřiny. Na hořící městečko, nad kterým rozčileně poletují pekelná sarančata.</p>
			<p class="MLP_text ParaOverride-1">Potom jsme usrkávali přeslazené kafíčko z&#160;hrnků s&#160;nápisem <span class="MLP_znak_kurziva_11b">Modelo, Casa de Hóspedes,</span> obaleni dvojitou dekou, topení dvakrát nehřálo. Kafe nám uvařila recepční, byla ta možnost.</p>
			<p class="MLP_text ParaOverride-1">„Víš co?“ řekla a&#160;její ruka vjela pod deku jako had. „Byls první, kdo byl tam,“ strčila mi všetečný ukazovák málem až do zadnice. Jedeš, tatarko! Jo tak, to jsme teda dvojka. Uprostřed pornostoletí přetékajícího hustým sirupem všech myslitelných chlíváren ona, která dosud nikdy, a&#160;já, který vždycky jen omylem.</p>
			<p class="MLP_text ParaOverride-1">„Album Hova lett bylo ale dobrý,“ řekl jsem, „ty další ne, ale Hova lett jo.“</p>
			<p class="MLP_text ParaOverride-1">„Nevím,“ sípla, „znám to jenom z&#160;YouTube.“</p>
			<p class="MLP_text ParaOverride-1">„Kdo byla ta seňora, co mi otevřela?“</p>
			<p class="MLP_text ParaOverride-1">„Teta Bea,“ odvětila a&#160;chrastivě vzdychla. „Sestra mojí matky.“</p>
			<p class="MLP_text ParaOverride-1">„Ptala se mě, jestli nejsem nemocný.“</p>
			<p class="MLP_text ParaOverride-1">„To je v&#160;pořádku,“ přitakala. „Je to její džob.“</p>
			<p class="MLP_text ParaOverride-1">Stará byla vědma, léčivá kejklířka, nějaký typ šarlatánky, takhle tedy. Prosmejčil jsem jí za tu informaci podpaží, úžlabinu zad, krk, uši, nosní dírky, vytáhl jsem jí jazyk, spočítal zuby, to nebyla ráda, styděla se, že si nenechala spravit stoličku, zkoumal nohy v&#160;ohybu kolen, zápěstí, dlaně, dlouho jsem pobýval ve složité krajině mezi hrtanem a&#160;klíčními kostmi. A&#160;pak štípačka a&#160;kousačka a&#160;klouzačka a&#160;potička a&#160;ohýbačka, natahovačka, oťukávačka, lechtačka, škádlička, usmiřovačka a&#160;líbačka. To, co zná každý. Snad. Zkoušeli jsme, co dělá podtlak, co přetlak. Žasli jsme, jak nám sviští vzduch v&#160;plicích. Vtloukala mi do hlavy, jak se řekne ukazováček, o&#160;<span class="MLP_znak_kurziva_11b">indicador,</span> noha je o&#160;<span class="MLP_znak_kurziva_11b">pé,</span> palec na noze o&#160;<span class="MLP_znak_kurziva_11b">dedo grande do pé.</span> Následně jsem si prožil menší šok, když jsem zjistil, že její tatarskou rzí prokvetlé stepní vlasy jsou ve skutečnosti temně blond. Nebe, od kterého nás dělilo studené tenké sklo, bylo opět úplně zelené.</p>
			<p class="MLP_text ParaOverride-1">Když nás omrzela akutní fáze, vyšli jsme na vzduch. Komunikovali jsme s&#160;pomocí mezinárodní směsky a&#160;několika slovenských pojmů, které jí utkvěly v&#160;dětství, poněvadž k&#160;nim jezdíval na prázdniny jakýsi Imrich. Do Budapešti, kam jinam. Z&#160;gruntu jsme si užívali to plynutí. Já jí tvrdil, že než abych se musel do budoucna obejít bez jejích dlaní, raději bych se na všechno vykašlal. Ona řekla, že než aby mi musela mávat v&#160;okamžiku, kdy mizím v&#160;terminálu, zatímco ona brečí na portugalské půdě, že by s&#160;tím raději sekla. Že by do toho kopla, naplivala na to. Dost nám z&#160;těch přísah vyhládlo. Napadlo ji, že by udělala halušky. Za ten nápad jsem jí olízal záda.</p>
			<p class="MLP_text ParaOverride-1">„Fajn,“ řekla, „ale musíš se mnou k&#160;tetě. Ona tam nebude, neboj, má být dva dny kompletně out.“</p>
			<p class="MLP_text ParaOverride-1">Mlátili jsme se autobusem do domu za admirálem. Prošel jsem vystydlý kvartýr, lomená chodba, spousta velkých místností a&#160;řada malých, prochozené podlahy, majolikové figurky ve vitrínách, ručky a&#160;nožky přilepené kusem náplasti. Ona bouchala dvířky v&#160;daleké kuchyni. Vzala dvě syrové brambory a&#160;dala se do strouhání. Šel jsem po zvuku. Vzala hrst mouky, šup. To bude tak pro tebe, rusalko, hrozil jsem se. Vajíčka, muškát, smetanu, proč ne. Výsledné hmoty bylo tolik, že jsme ji skoro nesnědli. S&#160;talířkem v&#160;ruce jsme si udělali procházku, jejíž přirozený cíl byl onen balkón z&#160;fotky. Stáli jsme na něm. Jeho podlaha se ode dveří mírně svažovala, což nebyl příjemný prvek. Od hlubiny nás dělilo zábradlí z&#160;kovových prutů, dotenka vyžraných rzí. Zkusmo jsem se o&#160;něj opřel, reagovalo vikláním a&#160;průhybem. Honili jsme vidličkou halušky. Stál jsem za ní a&#160;hleděl na pěšinku v&#160;jejích vlasech. Strčil jsem jí obličej do vlasů a&#160;vdechl. Odložili jsme talíře na parapet, popošli dovnitř a&#160;skáceli se do postele v&#160;koutě místnosti. Byl na ní prožraný, zaprášený, prodřený, divoce vyšívaný přehoz se zlatým třepením.</p>
			<p class="MLP_text ParaOverride-1">Na nočním stolku ležela kniha. <span class="MLP_znak_kurziva_11b">DR.&#160;PAUL BRUNTON, AZ ÖNVALÓ BÖLCSESSÉGE.</span> A&#160;dále: <span class="MLP_znak_kurziva_11b">WICCA, ÖSI HIT ÉS TERMÉSZETES MÁGIA.</span></p>
			<p class="MLP_text ParaOverride-1">„Co to čteš?“ oddechoval jsem jí do vlasů, to už měla na té svojí kulaté hlavě zase cop. Poprosil jsem ji totiž, zda by si ho neupletla, přišlo mi to až oplzlé.</p>
			<p class="MLP_text ParaOverride-1">„Tetiny knihy, čtu si v&#160;nich, abych nevyšla ze cviku.“</p>
			<p class="MLP_text ParaOverride-1">„Musíme včas odjet,“ podotkl jsem. Z&#160;bytu, mínil jsem. </p>
			<p class="MLP_text ParaOverride-1">„Já tady budu jenom do konce léta,“ řekla. „A&#160;pak se musím vrátit.“</p>
			<p class="MLP_text ParaOverride-1">„Do Hungárie?“</p>
			<p class="MLP_text ParaOverride-1">„Radši se mě neptej.“</p>
			<p class="MLP_text ParaOverride-1">„Tak ne.“</p>
			<p class="MLP_text ParaOverride-1">„Mám muže.“</p>
			<p class="MLP_text ParaOverride-1">Maďar v&#160;New Yorku studovaný, sochař, předtím zubař, teď už jen sochy. Výhradně kráčející. Samé chůdy, elektromotory, píšťaly a&#160;plastové měchy. Okamžitě úspěch na galerijní půdě, světe zboř se. Bydleli spolu v&#160;Arizoně, v&#160;rozžhaveném hnízdě, kde rostou v&#160;zahradách jen obří kaktusy, všechno ostatní uschne a&#160;shoří. Kde se musí jezdit i&#160;do trafiky autem, venku na ulici jsou totiž mexikánský gangy&#160;–náctiletejch, co touží trefit z&#160;pětačtyřicítky svého každodenního gringa, aby mohli jít na hranolky s&#160;kečupem. Z&#160;pět-a-čtyřicítky, zdůraznila nahatá holka a&#160;třela si patu o&#160;patu. Byla zavřená v&#160;domě, nikdo k&#160;nim nechodil. On pořád jenom sochařil. Tak odjela sem, ale vrátí se k&#160;němu. Je jí dvaatřicet, žádné zázemí, on je její jistota. Jinou nemá. Vypadáš mladší. Drzoune. „Bea přijde každopádně až zítra večer,“ zdůraznila. „Můžeme tu zůstat.“</p>
			<p class="MLP_text ParaOverride-1">Pili jsme na balkóně čaj, pak jakýsi až zbytečně hořký likér. Čert ví proč jsem ji vzal do náruče, v&#160;životě jsem takovou věc neudělal. „É,&#160;šupito,“ řekla mi. „Jelito, kopyto,“ odvětil jsem, jak jinak. Pak jsem ji nepořádně po pražsku jednou a&#160;půlkrát obskákal a&#160;ponořili jsme se do spánku.</p>
			<p class="MLP_text ParaOverride-1">„Jak se jmenuješ?“ dýchla mi v&#160;noci do ucha.</p>
			<p class="MLP_text ParaOverride-1">„Hypolit Kvass,“ odvětil jsem, něco se mi zdálo, „my name is Hy­polit Kvass, svačina italiana.“</p>
			<p class="MLP_text ParaOverride-1">Dostal jsem řádnou facku. Uprostřed spánku v&#160;cizí posteli prožitek čiré nepatřičnosti.</p>
			<p class="MLP_text ParaOverride-1">„Omlouvám se,“ volala vzápětí. „Omlouvám se, ssss, háá, omlouvám se, šušš.“</p>
			<p class="MLP_text ParaOverride-1">„A&#160;jak se jmenuješ ty?“ zeptal jsem se.</p>
			<p class="MLP_text ParaOverride-1">„Iris. A&#160;ty?“</p>
			<p class="MLP_text ParaOverride-1">Řekl jsem jí jméno a&#160;choval ji v&#160;náručí jako drkotajícího utopence. Evropo, chráme abstraktních vztahů, kdo se v&#160;tobě vyzná? Rozum těžko. Protočili jsme tedy další kolečko. Pak nás, po chvíli planého hmatání a&#160;šišmání, přemohl spánek. Od prvního dne, co jsem přibyl na Iberský výběžek, jsem nepotřeboval stilnox, zněly úvodní titulky k&#160;dalšímu klesavému snu. Všechny nemoci zjevně povstávají z&#160;nešvarů místa, kde jedinec pobývá déle, než je zdrávo. A&#160;já v&#160;té stověžaté matičce pobýval, hrom do řiti, celý život.</p>
			<p class="MLP_text_bez1radku_-12-0- ParaOverride-1">Vzbudilo mě rachocení klíče. Budík, bakelitová pyramida s&#160;intenzivně fosforeskujícím ciferníkem, těžce tikal. Dvě po poledni. Vystrčil jsem nohu z&#160;postele a&#160;hrnul se aspoň pro kalhoty. Probuzená děva mi stiskla předloktí. Neponižuj se, zůstaň. Zůstal jsem tedy. Teta otevřela dveře. Vlastně neotevřela, byly přivřené. Jen do nich šťouch­la a&#160;nahlédla. Pozdravil jsem.</p>
			<p class="MLP_text ParaOverride-1">„Vy mi nic nevykládejte,“ řekla. „Já to věděla, už když jste strčil ten svůj nos do dveří.“ A&#160;pak provozním tónem: „Olá! Kófi?“</p>
			<p class="MLP_text ParaOverride-1">„Puš,“ řekla mladá a&#160;krk se jí nadouval, jako by v&#160;sobě dusila zážeh smíchu.</p>
			<p class="MLP_text ParaOverride-1">„Compreendo,“ vložil jsem zběhle.</p>
			<p class="MLP_text ParaOverride-1">„To je dobře,“ řekla teta. „Ale já se ptám, jestli si dáte kófi?“</p>
			<p class="MLP_text ParaOverride-1">A&#160;zavřela. Skokem jsme byli u&#160;židle, poházené změtí součástek.</p>
			<p class="MLP_text ParaOverride-1">„Seznámím tě s&#160;tetou, chovej se tak, aby ses jí líbil, jiná možnost není,“ šeptala mi při natahování nohavic.</p>
			<p class="MLP_text ParaOverride-1">„To nezvládnu,“ opáčil jsem.</p>
			<p class="MLP_text ParaOverride-1">„To právě musíš.“</p>
			<p class="MLP_text ParaOverride-1">V&#160;kuchyni na mě čekalo další překvapení ve formě úpravného starce s&#160;harfovitým obočím a&#160;s&#160;mašlí pod krkem. Spočíval toporně opřen o&#160;podhlavník rozložitého sofa, měl nažloutlý oblek, klobouk, podloudnický knírek.</p>
			<p class="MLP_text ParaOverride-1">„Primo Levente,“ řekla Iris, „nemluví, ale vnímá tě.“</p>
			<p class="MLP_text ParaOverride-1">„Mohl by mluvit, stačilo by chtít,“ dodala teta, něco takového.</p>
			<p class="MLP_text ParaOverride-1">„Jenže nechce,“ doplnila Iris.</p>
			<p class="MLP_text ParaOverride-1">Primo Levente mi hleděl na bradu a&#160;uculoval se. Zasalutoval jsem mu. Zvedl levici kousek nad koleno a&#160;pustil. Vzal mě na vědomí. Pak jsme si dali kófi.</p>
		</div>
</body>
</html>