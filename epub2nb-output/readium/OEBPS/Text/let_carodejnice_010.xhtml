<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>let_carodejnice-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="let_carodejnice-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-5" class="MLP_uroven2_kapitola ParaOverride-1">5. Kouř a&#160;smích</p>
			<p class="MLP_text_bez1radku ParaOverride-1">Od momentu, kdy jsem vytáhl paty od Baruny, mi začaly ty její zkřenčelé bijáky z&#160;bedny chybět. Zakoupil jsem tedy velký LCD panel, umístil ho doma na stůl k&#160;oknu, připojil počítač, stáhl DVD player, hotovo. Mohl jsem vyplout vstříc tekutým světům. Vrátit se do království obrazů. Můj první pokus se odehrál malinko při zdi&#160;– objevil jsem v&#160;bazaru Formanova <span class="MLP_znak_kurziva_11b">Amadea.</span> Akademické paradoxy, belhání tlustou čarou obtažených karikatur, nepěkná podívaná. Přesto jsem se při scéně z&#160;Dona Giovanniho hihňal nejméně pět minut blahem. Příští den jsem si šel cestou z&#160;rachoty pro další várku, <span class="MLP_znak_kurziva_11b">Zabiják Iči</span> a&#160;Rafelsonovy <span class="MLP_znak_kurziva_11b">Malé životní etudy. Iči</span> letěl ten večer do koše, svižný film, ale na mě moc japonský, <span class="MLP_znak_kurziva_11b">Etudy</span> jsem si ponechal.</p>
			<p class="MLP_text ParaOverride-1">A&#160;tak to pokračovalo. Nejraději jsem to měl v&#160;Bontonu na Můstku, tam nás takových bylo! Výrazněji jsem si oblíbil dva stálé zákazníky, nakrátko ostříhanou útlou paní, ta si vybírala obaly s&#160;disky tak, že ke každému přičichla. Rozhlédla se, natolik mimo zase nebyla, pak ňuchla jako lasice a&#160;už věděla. Něco se jí páčilo, něco míň, s&#160;prázdnou neodešla nikdy. A&#160;hřmotného kníratého chlapa v&#160;safari klobouku, který se s&#160;vystavenými tituly pravidelně hádal, vkládaje zkušenou hubou tu i&#160;tam anglosaské frázičky. Jestli chtěl působit jako někdo, kdo strávil půl života v&#160;Austrálii, dařilo se mu to dokonale. Stával nad originálními edicemi bez české podpory, probíral se jimi, až se stojan kymácel, a&#160;zvichřeně komentoval: „Có? <span class="MLP_znak_kurziva_11b">Krátký film o&#160;zabíjení</span> čtrnáct set korun, vy mamrdi? You bastards? Ó by nešlo. Á todle, got you! Ó by šlo! Loď ahoj!“ Jakmile skončil, postavil jsem se na jeho místo a&#160;hledal, dokud jsem nenašel. <span class="MLP_znak_kurziva_11b">Kieślowski is a&#160;master, and he has never made a&#160;better film than this,</span> v&#160;tom se všichni zázračně shodují. Vrátil jsem ho ale, za ty prachy, to zešíleli. Dal jsem ho víc dozadu, do nepříslušné přihrádky, trochu se záměrem. Když v&#160;ní příští den pořád čekal, rychle jsem se ho ujal. Muž v&#160;klobouku si právě odnášel koňáckým krokem k&#160;pokladně plný košík.</p>
			<p class="MLP_text ParaOverride-1">Mechanika disk olízla a&#160;roztočila. A&#160;já sledoval film o&#160;amatérském zabíjení jednotlivce jednotlivcem, kde je předem dáno, že to bude muset dořešit profík, stát. K&#160;nepřežití dlouho trvá, než se vražděný pustí i&#160;posledního kořínku. Musí se provazem, kusem trubky, nakonec kamenem. Zato pak už to jde šupem. Tu civí zeměměřič, tam skřípe strejda na kole, projede vlak. Všichni vidí kousíček něčeho a&#160;nevědí, čeho, ale když se jich šiml zeptá, vzpomenou si, žádná věda. V&#160;nejneutěšenějším ze všech možných rán se otevírají pancéřová vrata. Plešatý muž v&#160;konfekčním obleku se zdraví se stráží, jde po nádvoří. Mladý delikvent nechce přestat hovořit s&#160;nevkusně rozechvělým advokátem, protože je to poslední událost, která ho dělí od startu. <span class="MLP_znak_kurziva_11b">Tam pod lesem byla taková louka,</span> drkotá. <span class="MLP_znak_kurziva_11b">V&#160;mých věcech, oni vám je dají, je ústřižek od fotografa. Měl jsem takovou fotku, byla pomačkaná.</span> Dvě patra nad nimi zvedají velitel věznice s&#160;prokurátorem stará těla z&#160;křesel, čaj dopit, sako dopnuto. A&#160;jede to, drž ho, otvírej, drž, jméno, datum narození, ruce, pusť, tahej, ještě tahej, dost! Plešatý muž hlásí konec výkonu. Sedmdesátá léta. Biják, nic víc. Přesto jsem musel vložit pod jazyk půldruhého stilnoxu, abych trefil zpátky do lesa spokojených, jen obvyklými obsesemi trápených spících. Kromě těch svědků, co jsou všude, mě zneklidnilo konstatování, že smrt je v&#160;první řadě rituál. Čím složitější, tím lepší.</p>
			<p class="MLP_text ParaOverride-1">Nicméně stěžejní nápad přišel o&#160;něco později. Nabízelo se to samo, spojit to. Nadrobil jsem zelenou do másla, rozklepl vejce, spolykal a&#160;počkal. Otočil jsem křeslo k&#160;monitoru.</p>
			<p class="MLP_text ParaOverride-1"><span class="MLP_znak_kurziva_11b">Nosferatu, symfonie hrůzy.</span> Hned v&#160;úvodu jsem musel až zahulákat dojetím při pohledu na bezmála devadesát let staré německé koťátko, honící tlapkou klubíčko, přidržované smějící se zubatou Gretou. Mládenec přiskáče zahradou a&#160;rve celým tělem trsy květin pro svou milou. Záclony svítí, jako by hořely. Hyenovitý realitní agent Knock. Alexander Granach se jmenoval herec, nebyl jsem líný mrknout zpátky do titulků. Divné klikyháky ťukají na dveře. Ďas chce k&#160;bydlení pěkný zpustlý dům! Dům, co se kácí ke straně s&#160;celou ulicí, pokud možno! Nestačí, že město samo vyhlíží jako sestavené z&#160;šuplíků! A&#160;tak mladík v&#160;tříposchoďové čepici sedá na koníka, bodaje ho směrem k&#160;polámaným Karpatům. Pasekou se mu šoupe vstříc kočí s&#160;výřím pohledem. Kočár se šine po mezích jako splašená hrobka. To, co hýbá nohama pod houněmi, snad ani nejsou koně, do frasa, to jsou spíš kočky! Ze tmy průchodu cupitá v&#160;lakýrkách vytřeštěný majordomus v&#160;záhrobním čepci, ruce přes prsa jako družička. Morousovo gesto mi nečekaně ostře připomíná, jak se kdysi tváříval můj děda, když lstivě špulil mastné rty, spokojen s&#160;nedělním obědem. Zakrákal jsem, abych zaplašil vzpomínku. A&#160;už se amant potácí v&#160;horečce polomem, zatímco krvesos letí k&#160;městu v&#160;břiše brigy. Plachetnice má nového kapitána, haj! Paviánští námořníci s&#160;pupky převázanými špagátem poulí oči v&#160;nejhrubším děsu, jakého byli špíleři tenkrát schopni.</p>
			<p class="MLP_text ParaOverride-1">Do toho mi začala baba Krtková zametat pod otevřeným oknem dvůr. Zvýšené přízemí, měl jsem po radosti. Nemohl jsem se dál řehtat, pískat a&#160;mečet druhý hlas ke kloktavé hudbě. Nahlížel jsem přes parapet, jak uklízečka víří prach, jak nabírá lopatkou týden starého holuba. Jak si něco drmolí a&#160;pink, pernatec letí na sousední dvůr. Dřív nám tahle ženská prodávala pod rukou hroudy zmrzlých kuřat a&#160;krůtích křídel, její sestra makala v&#160;kombinátu. Musel jsem do nich vždycky kladivem a&#160;dlátem, aby se vešly do mrazáku. Normálně k&#160;ní chodila Erika, moje bývalá. Jednou nějak nemohla, musel jsem já. Tahle megera mi otevřela v&#160;kombiné a&#160;zvala mě, ať jdu dál. Popošel jsem dovnitř a&#160;tam ležel na kanapi sám prototyp autobusáka, na čele zrcadlovky, na břiše popelník, strniště, nátělník, a&#160;koukal na mě jako na někoho, komu by rád přerazil vaz. Převzal jsem těžkou igelitku, zaplatil, mrcha se uchechtla a&#160;já padal.</p>
			<p class="MLP_text ParaOverride-1">Film končí, prší fleky a&#160;kazy. Hrbatec zírá při měsíci z&#160;okna na dámu. A&#160;jedině až v&#160;té závěrečné scéně je o&#160;třídu lepší Klaus Kinski, který si to zahrál sedmapadesát let po Schreckovi. Jak se válí ve sloupu ranního světla pod postelí jako zničená hračka, Herzoga jsem koupil a&#160;viděl předevčírem. <span class="MLP_znak_kurziva_11b">Felix W.&#160;Murnau,</span> vyťukal jsem ještě. Z&#160;nejasného snímku na mě pohlédla nekonfliktní tvář s&#160;umíněnými ústy. Létal v&#160;první světové jako bojový pilot, dozvěděl jsem se. Pak jsem projel Oravský hrad, kde se točilo. Nádvoříčko, kde vítal vampýr hosta, zůstalo téměř beze změn.</p>
			<p class="MLP_text ParaOverride-1">Krtková dozametala, bouchla dveřmi. Na zemi po ní zůstalo šest úhledných hromad svinčíku. V&#160;tu ránu u&#160;nich přistála straka. Zvědavě přihopkala k&#160;první kupce, pustila se do ní zobákem, křídly. Rozmetala ji, rozházela, roztahala. Zbylých pět stihl stejný osud. Křáp, baba znovu na scéně, tlačí plastový kontejner na kolečkách. A&#160;vidí&#160;– dílo zmařeno. Číhá, sliní prst. Kontroluje okna. <span class="MLP_znak_kurziva_11b">Se</span> <span class="MLP_znak_kurziva_11b">můžu vysssrat, </span><span class="MLP_znak_kurziva_11b CharOverride-2">syčí</span><span class="MLP_znak_kurziva_11b">.</span> Zabila by. Ale musí se dát opět do díla. Pachatel kmitá ocáskem na zdi, tajemství však zůstane tajemstvím.</p>
			<p class="MLP_text ParaOverride-1">Došlo mi, že jsem objevil nového, prudce zajímavého koníčka. Oslnila mě možnost vidět film optikou zvýšené účasti. Vnímat posun, chvílemi značný, mezi záměrem a&#160;uskutečněním. Spatřit na zádech hrdinky stín pomocného režiséra. Skoro jsem nemohl usnout, jak jsem si představoval, na co se podívám příští den.</p>
			<p class="MLP_text_bez1radku_-12-0- ParaOverride-1">Mezitím jsem arci musel do roboty, ale uteklo to jako nic. Škrtal jsem, přidával, nahrazoval, k&#160;tomu jsem líčil holkám zhlédnuté bijáky. Přidal jsem historku s&#160;uklízečkou Krtkovou. Jak jsem ji onehdy potkal ráno před barákem, já v&#160;polospánku, ona už na lovu senzací. Jak ze mě vypadlo: <span class="MLP_znak_kurziva_11b">Šel jest Franta mezi Franty, prodal kabát, koupil karty.</span> A&#160;ona na to hutným hlasem: <span class="MLP_znak_kurziva_11b">Lepší karty nežli kabát, v&#160;karty můžeme si zahrát! Ale heleďté, todleje květén? Celej víkend jsme se ségrou seděly na chatě v&#160;kuchyni a&#160;byly sme tak nasraný! Tak že si upečem kus krůty. A&#160;najednou vám řev, jako když párá sloná! Ségra vodevře troubu, kocour vyletí, kouří jak raketá, ten tam buď spál, nebo si tam vlez až k&#160;tý krutě, ale vám šílenéj! Do toho vona r</span><span class="MLP_znak_kurziva_11b">ozveden</span><span class="MLP_znak_kurziva_11b">á, vožralá, uřvaná, tak já nevěděla&#160;– běžet za kocourem, těšit jí, nebo có? </span><span class="MLP_znak_kurziva_11b CharOverride-2">A</span><span class="MLP_znak_kurziva_11b">&#160;</span>co se stalo s&#160;kocourem, ptal jsem se, probuzen. <span class="MLP_znak_kurziva_11b">To je to, že nevíme! Vylít voknem a&#160;už se nevrátil! A&#160;krůta tak smrděla, že jsme jí musely úplně vyhodit! A&#160;to byl eště blbější konec tý vůbec blbý nedělé!</span></p>
			<p class="MLP_text ParaOverride-1">Holky smíchy ťukaly čelem o&#160;monitor. Proč, nevím. Řval jsem a&#160;halekal, zalykal jsem se drobky a&#160;nadšením, proto možná. Nemohl jsem se dočkat, jak si to večer zase zařídím a&#160;užiju.</p>
			<p class="MLP_text ParaOverride-1">Psal jsem, přepisoval, mlátil pantem a&#160;sledoval oknem oblaka, valící se přes vyšehradský hřeben. Pár kilometrů za ním seděla v&#160;panelovém obýváku u&#160;psacího stroje moje máma a&#160;ťukala na rozdíl ode mě všema deseti. Odkdy ťukala, pořádně nevím, psala už léta. Občas jsem k&#160;ní zajel na řeč a&#160;na cigaretu, dávno nekouřím, ale u&#160;ní to jinak nešlo. Od probuzení sypala špačky do popelníku a&#160;nepřetržitě větrala, aby neubližovala svým krasulám, tlusticím, cykasům, popínavkám a&#160;šáchorům, kterými byl její byt cele zabrán a&#160;vyplněn. Otevřenými okny vnikal dovnitř popílek, prach a&#160;kalný vzduch z&#160;ulice. Žlutý a&#160;modrý kouř obtékal tučné narvané listy, plynul mezi jazyky, ovíjel plazivé útvary, vzdušné kořeny, míjel lysé zpocené kmínky, sunul se mezi větvemi ve formě perleťově prosvícených prostěradel a&#160;dokresloval amazonskou scenérii, uprostřed které seděla pod žárlivě zpeřenými listy fíkusu matka ve svetru a&#160;posouvala válec. Takže bylo lepší se v&#160;průběhu návštěvy do té fantazy aktivně zapojit, to jest mít u&#160;sebe dvě tři kusovky. Co psala, nevěděl jsem, nedalo se k&#160;ní skrz listoví docela proniknout. Z&#160;dálky jsem míval dojem, že jde o&#160;nějaké dopisy, soupisy či recepty. Odstavce často podtrhávala vedle sebe naťukanými dvojtečkami, pomlčkami, vykřičníky.</p>
			<p class="MLP_text ParaOverride-1">„Nevíš, vodkuď mám zprávu, že má mozek kapacitu 35&#160;miliard gigabytů?“ zkusil jsem zjistit, když volala Barunka.</p>
			<p class="MLP_text ParaOverride-1">„To jsem slyšela v&#160;železářství, když jsem kupovala inbusy na po­lici, tak asi vode mě.“</p>
			<p class="MLP_text ParaOverride-1">„Vona teda stejně spíš rozhoduje operační paměť,“ řekl jsem.</p>
			<p class="MLP_text ParaOverride-1">„Co je operační paměť?“</p>
			<p class="MLP_text ParaOverride-1">„Kapacita, kterou máš aktuálně k&#160;dispozici,“ improvizoval jsem. „Neni důležitý, kolik znáš slov, ale jak přesnou a&#160;rychlou sestavíš vodpověď na danou otázku.“</p>
			<p class="MLP_text ParaOverride-1">„Mě okouzluje ten neuvěřitelnej potenciál versus totální nemožnost to ňák roztlačit.“</p>
			<p class="MLP_text ParaOverride-1">„Roztlačíš jako prd, otázka je, co pak s&#160;tim, aby tě to nezavalilo.“</p>
			<p class="MLP_text ParaOverride-1">„Do pětatřiceti miliard se vejde ňákej manuál, kde bude, jak se vyhnout závalu, a&#160;jeden menší manuálek s&#160;návodem k&#160;rozlousknutí toho velkýho manuálu. Taky jsem viděla interview s&#160;Věrou Brett, výrazně se mnou otřáslo.“</p>
			<p class="MLP_text ParaOverride-1">„Manuály jsou bez výjimky tak nepřehledný, že stejně drek pochopíš. Brett jsem taky zahlíd, z&#160;tý ten novej příměstskej vidlákov úplně vodkapává.“</p>
			<p class="MLP_text ParaOverride-1">„Seš moc přísnej, si představ, jak na tom musí bejt, svlíknout se v&#160;jejím věku pro Blesk a&#160;k&#160;tomu s&#160;dcerou, to už je úplnej suterén.“</p>
			<p class="MLP_text ParaOverride-1">„Neřek jsem přece, že by měla jít sedět, akorát je ohavná. Svlíkla se i&#160;s&#160;dcerou, aha, tak by možná jít sedět měla.“</p>
			<p class="MLP_text ParaOverride-1">„Dál píšou, že umřel v&#160;Ugandě fotograf Klabouch, sežral ho lev.“</p>
			<p class="MLP_text ParaOverride-1">„Lvi v&#160;Ugandě nejsou, respektive asi tři a&#160;ty jsou pod dohledem. Jestli chceš, tak ti tu polici přidělám.“</p>
			<p class="MLP_text ParaOverride-1">„Byl už někdo rychlejší.“</p>
			<p class="MLP_text ParaOverride-1">Znepokojovalo mě, jak naše řeč pokaždé ztratí směr, vykolejí, vsákne do země. Scházela nám tam vždycky poslední dávka soustředění nebo čeho, aby to mělo šanci být opravdu zajímavé. Buď jak buď, naši rozpravu vyslechl zavalitý ajtýk s&#160;čírkem, co lezl po kolenou pod stolem a&#160;hledal v&#160;prachu jakési modemy. Vycouval, zvedl se a&#160;po zčervenalé masce se mu lil slavnostní pot. Viditelně se těšil, až dole oznámí, jak vidím roli operační paměti.</p>
		</div>
</body>
</html>