<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6\. Záhada Blair Witch">
    <meta name="apple-mobile-web-app-capable" content="yes">
    <title>6. Záhada Blair Witch</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_010.html">
    <link rel="next" href="./let_carodejnice_012.html">
    <meta name="nb-order" content="7">
    <link rel="self" href="let_carodejnice_011.html">
    <meta name="nb-identifier" content="hakl-let-carodejnice-aneb-civilni-dobrodruzstvi-05e05ae">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1233" data-nb-chars="7667">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">6. Záhada Blair Witch</span></h1>
        <section>
          <p class="chunk" data-nb-ref-number="2" data-nb-words="29" data-nb-chars="171"><span class="idea" data-nb-ref-number="2" id="idea2" data-nb-words="29" data-nb-chars="171">Totiž, hlavní kouzlo nespočívalo v&nbsp;těch mých zelených jízdách, ty&nbsp;jenom něco otevřely. Vrátil jsem se&nbsp;někam, kde jsem spoustu let nebyl. Do&nbsp;vlastní hlavy, dalo by&nbsp;se&nbsp;říct.</span></p>
          <p class="chunk" data-nb-ref-number="3" data-nb-words="141" data-nb-chars="916"><span class="idea" data-nb-ref-number="3" id="idea3" data-nb-words="141" data-nb-chars="916">Sotva jsem vkročil do&nbsp;redakce, holky se&nbsp;rozjektaly nadšením. Protočily se&nbsp;bláznivě na&nbsp;seslích, protřepaly vlasy. Chtěly, abych neprodleně zahájil slovní produkci. Co&nbsp;mi&nbsp;zbývalo, vymýšlel jsem si, stříhal a&nbsp;slepoval příběhy svých známých, předělával k&nbsp;nepoznání vlastní sny a&nbsp;klipy z&nbsp;YouTube. Nepřiměřený elán jsem dával i&nbsp;do práce jako takové, titulky a&nbsp;úvodníky jen hýřily. Editoval jsem, vyráběl čurynu, žral, hltal bijáky, všechno bylo málo, tak jsem si&nbsp;k&nbsp;tomu přikoupil kolo, normální bicykl. Vtíravá móda, šlapat, jistě, vyhulákaná, mrzká, jistě. Kolo mi&nbsp;prodával pan Šobíšek v&nbsp;Nuslích, měl předloktí jako ukroucená z&nbsp;konopných špagátů a&nbsp;odevzdaný pohled. Smyslem jeho života bylo svírat řídítka, to&nbsp;z&nbsp;něj bylo cítit, co&nbsp;žena a&nbsp;děti, lepší nevědět. „V&nbsp;kopci nestoupejte plnou vahou na&nbsp;šlapky, protože tak dochází k&nbsp;enormnímu opotřebení řetězu,“ nabádal mě. „Dobře,“ odpověděl jsem, na&nbsp;nic lepšího jsem nepřišel.</span></p>
          <p class="chunk" data-nb-ref-number="4" data-nb-words="219" data-nb-chars="1329"><span class="idea" data-nb-ref-number="4" id="idea4" data-nb-words="219" data-nb-chars="1329">Vyvedl jsem novotou vonící kus před prodejnu, nasedl a&nbsp;vyrazil po&nbsp;Vršovické směrem do&nbsp;Strašnic. Řetěz tichounce olejově hrčel. Vlevo se&nbsp;vlnila vinice pod dřevěným pavilónem, šuměl listnatý kopec Grébovky. Grébovka, kdy já&nbsp;tam byl naposled. Uhnul jsem ulicí U&nbsp;vršovického nádraží, vyšlápl ke&nbsp;schodům do&nbsp;parku, vynesl po&nbsp;nich kolo, projezdil sady křížem krážem. Dohustil zadní kolo. Načapal uválenou dvojici, pokoušející se&nbsp;o&nbsp;kopulaci v&nbsp;tújovém jehličí. Leželi tam olepení jako ježci a&nbsp;zírali na&nbsp;mě&nbsp;zlobnými očky, jako bych já&nbsp;za&nbsp;to&nbsp;mohl. V&nbsp;mokré trávě si&nbsp;hrály na&nbsp;honěnou straky. „Já, já!“ křičely. Snesl jsem bicykl po&nbsp;schodech zase dolů a&nbsp;počal stoupat strmými uličkami k&nbsp;Heroldovým sadům. K&nbsp;jejich okraji jsem dosupěl v&nbsp;oblaku zhoustlé krve. Zastavil jsem u&nbsp;první lavičky, opřel rám o&nbsp;strom a&nbsp;ulehl na&nbsp;dřevo. Lavička měla sklon mě&nbsp;odvrhnout, odmrštit na&nbsp;zem, to&nbsp;se&nbsp;po&nbsp;chvíli srovnalo. Nebe bylo pokryto šeredně složitým systémem beránků. Značnou rychlostí se&nbsp;kolem mě&nbsp;řítila mračna, vyhlížející jako potrhané dršťky. Když jsem se&nbsp;zase posadil, měl jsem na&nbsp;sobě na&nbsp;kost propocenou košili a&nbsp;tep jako myš. Neseděl jsem na&nbsp;kole dobře dvacet let. Taky jsem si&nbsp;nevzpomněl, že&nbsp;lze v&nbsp;případě potřeby přeřadit, vyjel jsem krpál s&nbsp;nejobtížnějším převodem. Do&nbsp;dalšího kopce jsem tlačil, nasedl jsem až&nbsp;v&nbsp;Kladské, bytem jsem byl v&nbsp;Lužické.</span></p>
          <p class="chunk" data-nb-ref-number="5" data-nb-words="161" data-nb-chars="1043"><span class="idea" data-nb-ref-number="5" id="idea5" data-nb-words="161" data-nb-chars="1043">Začal jsem si&nbsp;vybírat dovolenou po&nbsp;dnech, případně jsem editoval po&nbsp;večerech, po&nbsp;nocích, na&nbsp;patře jen já&nbsp;a&nbsp;mlčenlivý fekst v&nbsp;kulichu. Ráno jsem ulehal a&nbsp;po poledni vyrážel v&nbsp;sedle podél páchnoucích potůčků ven z&nbsp;města. Motal jsem se&nbsp;pěšinami podél hřišť třetí a&nbsp;čtvrté ligy, rušil svými průjezdy z&nbsp;rozjímání lahváčové derviše, plašil v&nbsp;houští zašité rybáře. Objevil jsem, že&nbsp;nejlepší je&nbsp;jízda v&nbsp;mírném až&nbsp;středně hustém, raději drobnějším dešti. Otisky schránek dávných živočichů v&nbsp;obrubnících, mechy, hluchavky, durmany, dráty u&nbsp;trati, horce oddechující motoráky, kopce nad lufťáckými osadami, vše nadzemsky fosforeskovalo. Stačilo i&nbsp;silnější mrholení. Pod předním kolem křupl šnek, za&nbsp;zdí se&nbsp;rozeřval ratlík. Listy keřů se&nbsp;leskly nenápadnou radostí rostlin. V&nbsp;roští za&nbsp;garáží rezavěla tříkolka. Z&nbsp;takových jízd jsem podržel v&nbsp;paměti jeden každý střep, který se&nbsp;poté přesunul cestou všeho viděného do&nbsp;depozitáře, chovaného v&nbsp;mokrém lebečním doku. Pětatřicet miliard gigabytů, panečku. To&nbsp;jsem si&nbsp;mohl dovolit narvat do&nbsp;myslivny ještě ledacos.</span></p>
          <p class="chunk" data-nb-ref-number="6" data-nb-words="154" data-nb-chars="973"><span class="idea" data-nb-ref-number="6" id="idea6" data-nb-words="154" data-nb-chars="973">Potřeboval jsem čas, ale přestal jsem potřebovat hodinky. Minu­tová ručička se&nbsp;někdy chovala jako vteřinová, jindy jako hodinová. To&nbsp;se&nbsp;nám koneckonců vtlouká do&nbsp;hlavy už&nbsp;od&nbsp;baroka, že&nbsp;čas je&nbsp;spíš taky takový pomocný prográmek. Nic zvláštního, v&nbsp;podstatě pouhý adrenalin, ostatně jaképak pouhý. Jak zůstat netečný k&nbsp;vnitřnímu řádu představení, když člověk šlape jako janek přes Zbraslavské náměstí, nevěda proč a&nbsp;kam? Navíc před pomníkem obětí světové války stojí dva chlapi, nakročení a&nbsp;zpocení, jako když hrají Peera Gynta, jeden houpá papírem v&nbsp;hrsti a&nbsp;druhý řičí: „Krásnej biftek, kráá-snej! Má&nbsp;barvu jako ňákej drahokam!“ Přičemž metr za&nbsp;nimi nápis: <em>Z&nbsp;vaší smrti naše svoboda.</em> Už&nbsp;jenom to. A&nbsp;škvára jak harašila. Kamínky od&nbsp;pneumatik jak odskakovaly. Bééng! Cosi mě, pravda, občas uprostřed slepých ramen Sázavy poštívalo v&nbsp;srdeční krajině, cosi mi&nbsp;bzikalo v&nbsp;hrudi jako roj octomilek. Snad jen obyčejný sentiment, doufal jsem, snad už&nbsp;ne&nbsp;infarkt. Aspoň ještě do&nbsp;Davle.</span></p>
          <p class="chunk" data-nb-ref-number="7" data-nb-words="192" data-nb-chars="1163"><span class="idea" data-nb-ref-number="7" id="idea7" data-nb-words="192" data-nb-chars="1163">Když jsem dorazil domů, musel jsem zpravidla odolat tvrdé potřebě rozeslat známým pár zpráv. To&nbsp;jest napsal jsem je, neposlal a&nbsp;smazal. Od&nbsp;věcných (<em>Je</em> <em>to, člověče, síla!</em>) přes mně samému nejasné (<em>Jednou už&nbsp;se&nbsp;to&nbsp;musí vzít, jak to&nbsp;je. Nedá se&nbsp;furt přebejvat v&nbsp;bestiáriu! Konec exotiky!</em>) až&nbsp;k&nbsp;jakýmsi básním (<em>Když nervák vstupuje do&nbsp;nirvány, otvírají se&nbsp;všechny brány od&nbsp;sebe samy</em>)<em>.</em> Z&nbsp;kola v&nbsp;předsíni odkapávala voda a&nbsp;já pro jistotu umístil pod jazyk piluli, nacpal hadry do&nbsp;pračky, přisypal ariel a&nbsp;usedl na&nbsp;těch posledních čtyřicet minut k&nbsp;síti. Projel jsem Zónu netuctových filmů, dále uglybug.org&nbsp;– bezohledně detailní portréty členovců. Nejhroznější se&nbsp;mi&nbsp;vždy znovu jevila být tvář mravkolva, ta&nbsp;už&nbsp;ani nepřipomíná bytost, spíš nějakou nezastavitelnou nemoc. Příšerná je&nbsp;též krtonožka. Probral jsem, co&nbsp;ten den vypátral Hubble, mrkl na&nbsp;CNN, kolik je&nbsp;kde roztrhaných. Pak na&nbsp;osvěžení videoblog <em>Jak se&nbsp;stát debilem do</em> <em>5&nbsp;sekund.</em> Kdekdo se&nbsp;snažil sdělit, jaký má&nbsp;z&nbsp;čeho pocit, a&nbsp;všem se&nbsp;to&nbsp;víceméně dařilo. Komentátoři mi&nbsp;sice lezli krkem jako každému, jenže bez nich by&nbsp;se&nbsp;to&nbsp;užvaněné procesí ihned rozpadlo na&nbsp;drobné, vnějšímu chápání zcela nepřístupné frakce.</span></p>
          <p class="chunk" data-nb-ref-number="8" data-nb-words="175" data-nb-chars="1070"><span class="idea" data-nb-ref-number="8" id="idea8" data-nb-words="175" data-nb-chars="1070">Víkendy patřily vůbec jenom jízdě. Na&nbsp;Masaryčce jsem vtlačil kolo do&nbsp;vlaku, vyvedl ho&nbsp;v&nbsp;Čelákovicích, sjel jsem k&nbsp;řece a&nbsp;nasadil přirozený kurz k&nbsp;rovinám kolem Nymburka. Krajina se&nbsp;podobala čerstvě spařené brokolici, zapíchané do&nbsp;talíře bramborové kaše. U&nbsp;písečného přesypu v&nbsp;lese u&nbsp;Sadské jsem si&nbsp;udělal zastávku. Červnové horko se&nbsp;valilo mezi kmeny. Borovice vrzaly, ač&nbsp;vítr nevál. Obešel jsem naučné tabule, vkročil na&nbsp;vzácně pustý vzorek pouště. Do&nbsp;hřbetu duny bylo zapícháno několik desítek panáčků z&nbsp;větví, ruce, nohy. Vyrobilo je&nbsp;kolemjdoucí dítě, případně někdo, kdo viděl <em>Záhadu Blair Witch.</em> Spustil jsem se&nbsp;na&nbsp;čtyři, dolezl k&nbsp;nim a&nbsp;oslovil jsem je. Nic převratného, jen pár dotazů a&nbsp;víceméně frází. Měl jsem v&nbsp;sobě lehounkou provozní dávku, jen aby se&nbsp;to&nbsp;o&nbsp;milimetřík nadlehčilo. Aby prskaly fraktály, nic víc. Nejspíš bych k&nbsp;nim promlouval stejně, i&nbsp;kdybych v&nbsp;sobě neměl než čaj a&nbsp;tatranku. Posléze jsem si&nbsp;všiml, že&nbsp;mému konání přihlíží zpoza keře jeden takový dosud žvýkající, ale už&nbsp;šedovlasý vnitřní emigrant, sám pro sebe žijící módní tuláček s&nbsp;batůžkem.</span></p>
          <p class="chunk" data-nb-ref-number="9" data-nb-words="98" data-nb-chars="588"><span class="idea" data-nb-ref-number="9" id="idea9" data-nb-words="98" data-nb-chars="588">„Jako já&nbsp;vám napwosto wozumím,“ ubezpečil mě, otočil se, protlačil se&nbsp;hlava nehlava křovím a&nbsp;zmizel po&nbsp;pěšině směřující k&nbsp;osadě Písty. Lehl jsem si&nbsp;na&nbsp;písek a&nbsp;soustředěně naslouchal, jestli si&nbsp;figurky přece jen něco nesignalizují. Mlčely, byly to&nbsp;opravdu jenom figurky. Zato strakapoud na&nbsp;sosně si&nbsp;mohl hlavu urazit, jak ťukal a&nbsp;vrtal. Vyhlížel jako dezertér z&nbsp;Napoleonovy staré gardy, v&nbsp;těch červených kaťatech, s&nbsp;bílým pupkem. Přesunul se&nbsp;na&nbsp;větev, z&nbsp;níž visel trs šišek. Začal do&nbsp;jedné dělat, šiška žuchla na&nbsp;zem. Pták načal další, spadla taky. Pardon, tomu už&nbsp;jsem se&nbsp;nemohl nezasmát.</span></p>
          <p class="chunk" data-nb-ref-number="10" data-nb-words="60" data-nb-chars="393"><span class="idea" data-nb-ref-number="10" id="idea10" data-nb-words="60" data-nb-chars="393">Dal jsem pěšímu rastamanovi hodinku náskok, potom jsem pokračoval po&nbsp;houpavých vrstvách jehličí za&nbsp;ním. <em>V&nbsp;těchto místech se&nbsp;o&nbsp;sebe kdysi třely prastaré kmeny Čechů, Zličanů a&nbsp;Charvátů,</em> podotkla igelitem chráněná zežloutlá cedule. <em>Přilehlý rybník Písťák je&nbsp;proslulý kapitálními úlovky sumců,</em> tvrdili na&nbsp;další vývěsce. Všechno mě&nbsp;moc a&nbsp;moc zajímalo. Nemohl jsem se&nbsp;nasytit. Jezdil jsem a&nbsp;jezdil.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>