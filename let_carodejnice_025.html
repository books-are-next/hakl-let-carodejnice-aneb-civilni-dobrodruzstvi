<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="20\. Ve třetím patře">
    <meta name="apple-mobile-web-app-capable" content="yes">
    <title>20. Ve třetím patře</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Emil Hakl: Let čarodějnice aneb Civilní dobrodružství">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Let čarodějnice aneb Civilní dobrodružství">
    <meta property="og:title" content="Let čarodějnice aneb Civilní dobrodružství">
    <meta property="og:type" content="book">
    <meta property="og:book:author" content="Emil Hakl">
    <meta property="twitter:title" content="Emil Hakl: Let čarodějnice aneb Civilní dobrodružství">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./let_carodejnice_024.html">
    <link rel="next" href="./let_carodejnice_026.html">
    <meta name="nb-order" content="21">
    <link rel="self" href="let_carodejnice_025.html">
    <meta name="nb-identifier" content="hakl-let-carodejnice-aneb-civilni-dobrodruzstvi-31fec25">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2875" data-nb-chars="17377">
    <nav role="doc-toc">
      <ul class="plain section">
        <li><a href="let_carodejnice_005.html">Citát</a></li>
        <li><a href="let_carodejnice_006.html">1. Mnohokrát slyšené</a></li>
        <li><a href="let_carodejnice_007.html">2. Dejchej!</a></li>
        <li><a href="let_carodejnice_008.html">3. V&nbsp;nitru Barakudy</a></li>
        <li><a href="let_carodejnice_009.html">4. Kašel a&nbsp;dým</a></li>
        <li><a href="let_carodejnice_010.html">5. Kouř a&nbsp;smích</a></li>
        <li><a href="let_carodejnice_011.html">6. Záhada Blair Witch</a></li>
        <li><a href="let_carodejnice_012.html">7. Co jsem viděl a&nbsp;slyšel ve sklepě</a></li>
        <li><a href="let_carodejnice_013.html">8. Kouřící hora</a></li>
        <li><a href="let_carodejnice_014.html">9. Mám tě, ty nacistickej špióne!</a></li>
        <li><a href="let_carodejnice_015.html">10. Kafe a&nbsp;klid</a></li>
        <li><a href="let_carodejnice_016.html">11. Kdo eště?</a></li>
        <li><a href="let_carodejnice_017.html">12. Neklid</a></li>
        <li><a href="let_carodejnice_018.html">13. Snad jenom ty boty</a></li>
        <li><a href="let_carodejnice_019.html">14. Vylisováno jest</a></li>
        <li><a href="let_carodejnice_020.html">15. Modelo</a></li>
        <li><a href="let_carodejnice_021.html">16. Bon voajáž</a></li>
        <li><a href="let_carodejnice_022.html">17. Slunce a&nbsp;vzduch</a></li>
        <li><a href="let_carodejnice_023.html">18. To právě musíš</a></li>
        <li><a href="let_carodejnice_024.html">19. Onačejší než v&nbsp;ráji</a></li>
        <li><a href="let_carodejnice_025.html">20. Ve třetím patře</a></li>
        <li><a href="let_carodejnice_026.html">21. Královna</a></li>
        <li><a href="let_carodejnice_027.html">22. Vitulomonachus, politováníhodná zrůda ze Salamanky</a></li>
        <li><a href="let_carodejnice_028.html">23. Jehly na vodách</a></li>
        <li><a href="let_carodejnice_029.html">24. Tvrzení proti tvrzení</a></li>
        <li><a href="let_carodejnice_030.html">25. Hysteron proteron</a></li>
        <li><a href="let_carodejnice_031.html">26. Náměstí Míru</a></li>
        <li><a href="let_carodejnice_032.html">27. Postupné zpomalování</a></li>
        <li><a href="let_carodejnice_033.html">28. V&nbsp;hnízdě ptáka Noha</a></li>
        <li><a href="let_carodejnice_034.html">29. Cesta do středu</a></li>
        <li><a href="let_carodejnice_035.html">30. Postupné zrychlování</a></li>
        <li><a href="let_carodejnice_036.html">Citované prameny a&nbsp;inspirační zdroje</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="19"><span class="idea" data-nb-ref-number="1" id="idea1" data-nb-words="4" data-nb-chars="19">20. Ve&nbsp;třetím patře</span></h1>
        <section>
          <p class="chunk" data-nb-ref-number="2" data-nb-words="91" data-nb-chars="561"><span class="idea" data-nb-ref-number="2" id="idea2" data-nb-words="91" data-nb-chars="561">Glun, glun, zacinkal zvonek, teta vpustila do&nbsp;předsíně holohlavého ušatého muže v&nbsp;béžovém plášti až&nbsp;na&nbsp;paty, od&nbsp;oběda už&nbsp;čtvrtého prosebníka, a&nbsp;neprodleně ho&nbsp;šíbovala do&nbsp;salónu. Salón říkala pokoji, kde provozovala živnost. Hrabala se&nbsp;v&nbsp;arkánech, zpytovala saturnské pláně, čachrovala s&nbsp;magnetizmem, cosi takového. Po&nbsp;jisté době vyprovodila muže ke&nbsp;dveřím, prošla kuchyní, postavila vodu, opřela se&nbsp;o&nbsp;rám, máchla rukou a&nbsp;řekla: „Zdají se&nbsp;mu&nbsp;sny o&nbsp;umírání a&nbsp;nechce pochopit, že&nbsp;ty&nbsp;jak se&nbsp;začnou zdát, už&nbsp;nepřestanou. Jsou to&nbsp;holt křehcí hoši. Co&nbsp;vy&nbsp;tu&nbsp;vyvádíte?“</span></p>
          <p class="chunk" data-nb-ref-number="3" data-nb-words="14" data-nb-chars="71"><span class="idea" data-nb-ref-number="3" id="idea3" data-nb-words="14" data-nb-chars="71">„Díváme se&nbsp;na&nbsp;film o&nbsp;Maďarech,“ řekla Iris. „Pojď, to&nbsp;se&nbsp;tě&nbsp;taky týká.“</span></p>
          <p class="chunk" data-nb-ref-number="4" data-nb-words="191" data-nb-chars="1215"><span class="idea" data-nb-ref-number="4" id="idea4" data-nb-words="191" data-nb-chars="1215"><em>Stranger Than Paradise, 15.30,</em> informaci jsem zachytil v&nbsp;novinách. Mladé jsem namluvil, že&nbsp;jde o&nbsp;nejlepší film o&nbsp;Maďarech, co&nbsp;byl kdy natočen. Otočili jsme křeslo se&nbsp;starcem k&nbsp;obrazovce, přistrčili si&nbsp;židle. Stará chtěla jen projít, ale neprošla, jelikož film už&nbsp;běžel a&nbsp;z&nbsp;newyorského sluchátka vytryskl pramínek čisté maďarštiny. „Ajój?“ protáhla a&nbsp;přišoupla si&nbsp;ratan. Sledovali jsme dorostenku s&nbsp;kumánským předkusem, vlekoucí kufr podél stažených rolet Nového světa. Sledovali jsme příběh Bély, co&nbsp;nechtěl být Béla. Přihlíželi jsme, jak párek vyhublých ričmenů ujíždí v&nbsp;keckách do&nbsp;zasněženého Ohia. Jak míjí zapadané tlakové nádoby, parovody. Jak budapešťská tetka Lotte láteří v&nbsp;lepenkové příměstské chajdě, jak ohřívá pro sakramenty guláš, sofort vaří paprikáš. Což byl okamžik, kdy Iris cosi sáhlo k&nbsp;osrdí, až&nbsp;se&nbsp;zakymácela i&nbsp;se židlí. Ve&nbsp;čtyřicáté minutě zhruba. A&nbsp;já v&nbsp;duchu s&nbsp;ní, hysterik. Co&nbsp;se&nbsp;týká planých hnutí mysli, nenechám nikoho ve&nbsp;štychu. Do&nbsp;toho si&nbsp;stará vytáhla z&nbsp;hrudi suchý vzlyk. Jinak šlo o&nbsp;nekvalitní kopii, podsvícenou, ořezanou. On&nbsp;sám originál možná nebyl o&nbsp;moc lepší, jestli se&nbsp;zkraje točilo na&nbsp;prošlý materiál, jak svědčí webová legenda. Na&nbsp;materiál, který nezištně poskytl Jimovi Wim.</span></p>
          <p class="chunk" data-nb-ref-number="5" data-nb-words="71" data-nb-chars="426"><span class="idea" data-nb-ref-number="5" id="idea5" data-nb-words="71" data-nb-chars="426">Když boeing s&nbsp;Bélou odlétl, Bea s&nbsp;vrzáním vstala, zapnula svetr, kabát, omotala šálu a&nbsp;metla pryč, potřebovala navštívit jakési svoje lidi mimo město. Většinou u&nbsp;nich zůstávala přes noc. Iris tím pádem musela hlídat Leventeho. Abych dodržel roli galantního kořena, která na&nbsp;mě&nbsp;vybyla, pomohl jsem tetě do&nbsp;kabátu. A&nbsp;už jsem mířil zpátky k&nbsp;Iris, dokázali jsme si&nbsp;až&nbsp;hodinu žmoulat ruku, když byl klid, hrát master mind, cokoliv.</span></p>
          <p class="chunk" data-nb-ref-number="6" data-nb-words="31" data-nb-chars="172"><span class="idea" data-nb-ref-number="6" id="idea6" data-nb-words="31" data-nb-chars="172">„Je práce, kterou máte ve&nbsp;městě, slušná?“ otočila se&nbsp;teta ve&nbsp;dveřích, pak nasadila dlaně k&nbsp;hlavě a&nbsp;řekla: „Jak by&nbsp;asi mohla, když máte při každém zazvonění uši jak radary!“</span></p>
          <p class="chunk" data-nb-ref-number="7" data-nb-words="116" data-nb-chars="778"><span class="idea" data-nb-ref-number="7" id="idea7" data-nb-words="116" data-nb-chars="778">Zvonění bylo v&nbsp;bytě, pravda, dost, předsíní ustavičně táhly karavany prosebníků. Bea měla pro každého něco, zoufalce bavila snadnými hlavolamy, skeptiky šokovala tím, že&nbsp;je&nbsp;nechala na&nbsp;dálku otáčet střelkou, hypochondrům předpovídala dlouhatánskou cestu na&nbsp;palubě osvětleného, hromové troubícího parníku. Parník byl její oblíbená destinace, vracela se&nbsp;v&nbsp;duchu na&nbsp;jeho palubu, kdykoli to&nbsp;bylo jen trochu možné. Osvětlený, hromově troubící parník, chudák teta. Chudáci lidi. Chudáci my, protože to&nbsp;tam bylo jako na&nbsp;nádraží. Uprostřed čehož seděl Levente ve&nbsp;sloupu denního světla a&nbsp;kolem hlavy mu&nbsp;plula zářící smítka, vlákna a&nbsp;další tělíska, a&nbsp;sledoval z&nbsp;osmi metrů televizi, běžela kvůli němu ustavičně. Tmavé rty pod bílým zastřiženým knírem byly trvale roztaženy v&nbsp;mírném úsměvu.</span></p>
          <p class="chunk" data-nb-ref-number="8" data-nb-words="104" data-nb-chars="673"><span class="idea" data-nb-ref-number="8" id="idea8" data-nb-words="104" data-nb-chars="673">Televize se&nbsp;vypínala jenom po&nbsp;dobu tetiných ponorů, stejně jako ventilátory a&nbsp;vůbec všechno, co&nbsp;vrčí. Ponory nazývala stavy, během kterých chodila po&nbsp;bytě, narovnávala obrazy, třídila fotky, z&nbsp;nichž zírali učesaní lidé s&nbsp;čestnými obličeji, rachotila jako myš, slabikovala, vznášela vůči komusi neviditelnému námitky. Prostě si&nbsp;dobíjela duchovní baterky. Doplňovala <em>mágickou</em> sílu. V&nbsp;závěrečné fázi se&nbsp;buď stáhla do&nbsp;salónu, kde hleděla do&nbsp;upadaného starého monitoru na&nbsp;chvějící se&nbsp;elipsy, případně dál kolovala po&nbsp;bytě. Nakoukla do&nbsp;komory, jukla na&nbsp;chodbu, pustila oknem hrdličky, nadrobila jim a&nbsp;dala s&nbsp;nimi řeč. Je&nbsp;fakt, že&nbsp;jí&nbsp;hrdličky opravdu něco vykládaly a&nbsp;ona jim též.</span></p>
          <p class="chunk" data-nb-ref-number="9" data-nb-words="8" data-nb-chars="44"><span class="idea" data-nb-ref-number="9" id="idea9" data-nb-words="8" data-nb-chars="44">„Co vy,“ ptala se. „Čemu se&nbsp;pořád usmíváte?“</span></p>
          <p class="chunk" data-nb-ref-number="10" data-nb-words="4" data-nb-chars="27"><span class="idea" data-nb-ref-number="10" id="idea10" data-nb-words="4" data-nb-chars="27">„Celkem ničemu,“ řekl jsem.</span></p>
          <p class="chunk" data-nb-ref-number="11" data-nb-words="4" data-nb-chars="21"><span class="idea" data-nb-ref-number="11" id="idea11" data-nb-words="4" data-nb-chars="21">„Něco na&nbsp;mysli máte.“</span></p>
          <p class="chunk" data-nb-ref-number="12" data-nb-words="3" data-nb-chars="22"><span class="idea" data-nb-ref-number="12" id="idea12" data-nb-words="3" data-nb-chars="22">„Snad malou otázečku.“</span></p>
          <p class="chunk" data-nb-ref-number="13" data-nb-words="2" data-nb-chars="10"><span class="idea" data-nb-ref-number="13" id="idea13" data-nb-words="2" data-nb-chars="10">„Do toho.“</span></p>
          <p class="chunk" data-nb-ref-number="14" data-nb-words="16" data-nb-chars="88"><span class="idea" data-nb-ref-number="14" id="idea14" data-nb-words="16" data-nb-chars="88">„Jak to, že&nbsp;vám vadí elektropřístroje, a&nbsp;přitom vám přímo v&nbsp;salónu hučí ta&nbsp;stará bedna?“</span></p>
          <p class="chunk" data-nb-ref-number="15" data-nb-words="24" data-nb-chars="128"><span class="idea" data-nb-ref-number="15" id="idea15" data-nb-words="24" data-nb-chars="128">„Ta mi&nbsp;vadí <em>horrívelmente,</em> ale nedokážu ji&nbsp;vypnout, před léty mi&nbsp;ji&nbsp;jeden člověk zapnul a&nbsp;od té&nbsp;doby běží, ani Irenka to&nbsp;nezná.“</span></p>
          <p class="chunk" data-nb-ref-number="16" data-nb-words="102" data-nb-chars="690"><span class="idea" data-nb-ref-number="16" id="idea16" data-nb-words="102" data-nb-chars="690">Naučil jsem ji&nbsp;vypnout a&nbsp;zapnout IBM a&nbsp;získal tím puntík k&nbsp;dobru. Navíc jsem měl možnost nasát atmosféru její okultní základny. Především málo světla, jemuž bylo bráněno dřevěnou mříží, závěsy a&nbsp;pro jistotu ještě rozkládacími zástěnami. Kulhavý stolek s&nbsp;houfem štokrlat. V&nbsp;rohu obskurní hnízdo&nbsp;– psací stůl, sborníky, věstníky, suché kořeny, čvaňháky v&nbsp;popelnících, rozšroubované propisky, poprsí šikmookých tlouštíků, stehovaná spirálami a&nbsp;tečkami. Na&nbsp;zdech rytiny blaženě se&nbsp;tvářících vykuchaných žen a&nbsp;mužů, k&nbsp;jejichž orgánům se&nbsp;vždy vztahoval nejméně jeden anciáš, štír nebo alespoň mrkev. Vedle dveří stála zlověstně vysoká železná panna se&nbsp;slídovýma očima, při bližším zkoumání kamna.</span></p>
          <p class="chunk" data-nb-ref-number="17" data-nb-words="25" data-nb-chars="145"><span class="idea" data-nb-ref-number="17" id="idea17" data-nb-words="25" data-nb-chars="145">Jindy mi&nbsp;při odpoledni navrhla: „Možná by&nbsp;mohla zase jednou přijít na&nbsp;lidičky pořádná voda, co&nbsp;říkáte? Vlny na&nbsp;východě, na&nbsp;západě, vlny na&nbsp;jihu.“</span></p>
          <p class="chunk" data-nb-ref-number="18" data-nb-words="5" data-nb-chars="27"><span class="idea" data-nb-ref-number="18" id="idea18" data-nb-words="5" data-nb-chars="27">„A&nbsp;na severu?“ vložil jsem.</span></p>
          <p class="chunk" data-nb-ref-number="19" data-nb-words="47" data-nb-chars="314"><span class="idea" data-nb-ref-number="19" id="idea19" data-nb-words="47" data-nb-chars="314">„Na severu je, konkrétně ve&nbsp;Finsku, strašná zima,“ odvětila, zapálila si&nbsp;cigáro a&nbsp;vykašlala oblak dýmu. „Intuitivní, ultracitliví lidé, ale žádné slunce. Hrůza, byla jsem tam na&nbsp;návštěvě. Příležitostně jsem tam s&nbsp;něčím vypomáhala takové ženské. Její příbuzní mi&nbsp;pak dali jako prezent, podržte se, zmrazeného soba.“</span></p>
          <p class="chunk" data-nb-ref-number="20" data-nb-words="1" data-nb-chars="9"><span class="idea" data-nb-ref-number="20" id="idea20" data-nb-words="1" data-nb-chars="9">„Celého?“</span></p>
          <p class="chunk" data-nb-ref-number="21" data-nb-words="10" data-nb-chars="51"><span class="idea" data-nb-ref-number="21" id="idea21" data-nb-words="10" data-nb-chars="51">„No, někdo ho&nbsp;střelil. Co&nbsp;byste si&nbsp;počal se&nbsp;sobem?“</span></p>
          <p class="chunk" data-nb-ref-number="22" data-nb-words="1" data-nb-chars="8"><span class="idea" data-nb-ref-number="22" id="idea22" data-nb-words="1" data-nb-chars="8">„Nevím.“</span></p>
          <p class="chunk" data-nb-ref-number="23" data-nb-words="18" data-nb-chars="108"><span class="idea" data-nb-ref-number="23" id="idea23" data-nb-words="18" data-nb-chars="108">„Já taky nevěděla. Tak jsem ho&nbsp;naložila do&nbsp;taxi, prodala jsem ho&nbsp;jednomu námořníkovi a&nbsp;upalovala jsem pryč.“</span></p>
          <p class="chunk" data-nb-ref-number="24" data-nb-words="23" data-nb-chars="148"><span class="idea" data-nb-ref-number="24" id="idea24" data-nb-words="23" data-nb-chars="148">Lehce jsem se&nbsp;uklonil. Osvojil jsem si&nbsp;určitou míru galantnosti, která ji&nbsp;pokaždé malounko dostala, ačkoliv jsem tu&nbsp;galantnost pochytil čistě od&nbsp;ní.</span></p>
          <p class="chunk" data-nb-ref-number="25" data-nb-words="12" data-nb-chars="74"><span class="idea" data-nb-ref-number="25" id="idea25" data-nb-words="12" data-nb-chars="74">„Kuš,“ odehnala mě, nadzdvihla cípy šálu, rozmarně jimi mávla a&nbsp;byla pryč.</span></p>
          <p class="chunk" data-nb-ref-number="26" data-nb-words="32" data-nb-chars="200"><span class="idea" data-nb-ref-number="26" id="idea26" data-nb-words="32" data-nb-chars="200">Jak jsem těm jejím svědectvím rozuměl. Buď jsem je&nbsp;chápal díky tomu, že&nbsp;když něco vypravovala, kreslila to&nbsp;zároveň rukama do&nbsp;vzduchu, nebo mi&nbsp;je&nbsp;dodatečně přeložila v&nbsp;průběhu nejbližší ko­ketáže Iris.</span></p>
          <p class="chunk" data-nb-ref-number="27" data-nb-words="111" data-nb-chars="695"><span class="idea" data-nb-ref-number="27" id="idea27" data-nb-words="111" data-nb-chars="695">Iris a&nbsp;já, co&nbsp;my&nbsp;dva. Navštěvovali jsme kina, nábřeží, lokály, studeným kouřem nasáklá bludiště bazarů, kde se&nbsp;na&nbsp;dvou stech metrech kupilo veškeré zboží světa, a&nbsp;tam jsme se&nbsp;někde v&nbsp;koutku navzájem dotýkali jako fakíři jazykem. Ke&nbsp;stoličce si&nbsp;mě&nbsp;nepustila, měla pocit, že&nbsp;se&nbsp;jí&nbsp;kazí. Přitom muž zubař. Navštívili jsme karbolem na­puštěnou plachetní fregatu, houpající se&nbsp;u&nbsp;mola, v&nbsp;jejímž podpalubí jsme se&nbsp;dlouze objímali mezi sinalými figurínami matrózů s&nbsp;křivě nalepenými, dámsky vypadajícími kníry. Otírali jsme se&nbsp;nosem o&nbsp;nos pod zavěšenými arkebuzami. Seděli v&nbsp;kavárně a&nbsp;hleděli si&nbsp;do&nbsp;očí. Bloudili jsme zkrátka růžovou zahradou, natahovali k&nbsp;sobě vlhká tykadla a&nbsp;pouštěli loďky po&nbsp;proudu.</span></p>
        </section>
        <section>
          <p class="chunk" data-nb-ref-number="28" data-nb-words="138" data-nb-chars="828"><span class="idea" data-nb-ref-number="28" id="idea28" data-nb-words="138" data-nb-chars="828">Rozvážel jsem ruksaky, jezdil metrem, tramvají, lodí, busem. Kde je&nbsp;Rua Fernando Pessoa, měl jsem zjistit. Žádné centrum, kdepak, šlo o&nbsp;nejnudnější uličku nahoře na&nbsp;předměstí. Občas mě&nbsp;kroky zavedly do&nbsp;míst, vyhlížejících jako zrušená skřípějící pasáž na&nbsp;daleké planetě. Byl jsem na&nbsp;větvi z&nbsp;barev, tvarů, zvuků, z&nbsp;domů vyplněných zevnitř hustě zkříženými traverzami, aby nespadly. Dostal jsem za&nbsp;úkol vyhledat v&nbsp;noční lékárně Bezrukou Marii a&nbsp;předat jí&nbsp;balík. To&nbsp;už&nbsp;si&nbsp;ten vůl ze&nbsp;mě&nbsp;dělá srandu, říkal jsem si, když jsem vyslechl zadání. V&nbsp;prázdné apatyce však opravdu seděla u&nbsp;okénka výrazně hezká tmavooká holka, které chyběly obě ruce v&nbsp;lokti. Na&nbsp;každém pahýlu měla holý paleček bez nehtu. Podala mi&nbsp;pravici, to&nbsp;jest stiskla mi&nbsp;ji&nbsp;tím palečkem, a&nbsp;na rozloučenou na&nbsp;mě&nbsp;zamrkala. To&nbsp;zamrkání jsem v&nbsp;sobě nosil další tři neděle.</span></p>
          <p class="chunk" data-nb-ref-number="29" data-nb-words="177" data-nb-chars="975"><span class="idea" data-nb-ref-number="29" id="idea29" data-nb-words="177" data-nb-chars="975">Obsah zavazadla byl vždy vložen do&nbsp;igelitky a&nbsp;zajištěn páskou. O&nbsp;co jde, ptal jsem se&nbsp;často. Co&nbsp;je&nbsp;meritum? Komu se&nbsp;může vyplácet platit mi&nbsp;tohle čundrování? Závěr zněl, že&nbsp;na&nbsp;sebe beru něčí riziko. Což o&nbsp;to. Horší bylo, že&nbsp;si&nbsp;šéf zvykl štrikovat přede mnou beztvarý monolog. K&nbsp;smrti rád si&nbsp;cintal pentli. Předváděl hotové karaoke v&nbsp;povědomém jazyce, v&nbsp;takové panslovanské směsce, věčně ouvej a&nbsp;pořád ejchuchů. Figuroval jako hrdina bajek, v&nbsp;nichž s&nbsp;jistým Vladkem pravidelně vyzrávali na&nbsp;svět žen. Sbalili ve&nbsp;Vídni Polku, a&nbsp;že jdou k&nbsp;Vladkovi, Vladko měl byt prakticky v&nbsp;každém městě. Usadili ji&nbsp;v&nbsp;obýváku, pustili hudbu a&nbsp;šli si&nbsp;dát sklenici do&nbsp;kuchyně, všechno, jak má&nbsp;bejt. „A&nbsp;když jsme se&nbsp;vrátili, vona už&nbsp;ti&nbsp;ležela na&nbsp;válendě kompletně nahá, rozcapená, a&nbsp;dívala se&nbsp;nám do&nbsp;očí! A&nbsp;Vladko se&nbsp;nasral, jé! Co&nbsp;si&nbsp;vo&nbsp;sobě myslíš, vyjel na&nbsp;ni, voblíkni se&nbsp;a&nbsp;koukej dělat drahoty, anebo když ne, tak mazej pryč,“ vykládal a&nbsp;smál se, h,&nbsp;h, h. „Víš, jaký je&nbsp;bejt v&nbsp;boji?“ navázal.</span></p>
          <p class="chunk" data-nb-ref-number="30" data-nb-words="18" data-nb-chars="88"><span class="idea" data-nb-ref-number="30" id="idea30" data-nb-words="18" data-nb-chars="88">„H, h, h,“ řekl jsem a&nbsp;bojoval s&nbsp;dojmem, že&nbsp;se&nbsp;o&nbsp;mě pokouší padoucnice. „To teda nevím.“</span></p>
          <p class="chunk" data-nb-ref-number="31" data-nb-words="97" data-nb-chars="553"><span class="idea" data-nb-ref-number="31" id="idea31" data-nb-words="97" data-nb-chars="553">„Přestaneš vnímat čas. Nechápeš, pochopíš, když seš v&nbsp;místnosti s&nbsp;pěti chlapama a&nbsp;voni do&nbsp;tebe řežou. Nevíš&nbsp;– utekla hodina, tejden? Čas se&nbsp;už&nbsp;nikdy nerozeběhne. Potřebuješ se&nbsp;ňák rozptýlit, my&nbsp;třeba lovili prasata. Venkovský pašíky, co&nbsp;se&nbsp;toulali po&nbsp;lesích, zdivočeli, zvykli si&nbsp;žrát mrtvý. Potom se&nbsp;naučili lovit, tlupa sviní je&nbsp;horší než lev, narazej na&nbsp;mrzáka, na&nbsp;dítě, porazej ho, válej se&nbsp;po&nbsp;něm a&nbsp;koušou ho, až&nbsp;ho&nbsp;ukoušou. My&nbsp;si&nbsp;na&nbsp;ně&nbsp;pižlali náboje do&nbsp;makarova, odvrtáš špičku a&nbsp;plesk. Po&nbsp;normální ráně prase uteče, ale když máš dum dum, lehne.“</span></p>
          <p class="chunk" data-nb-ref-number="32" data-nb-words="210" data-nb-chars="1267"><span class="idea" data-nb-ref-number="32" id="idea32" data-nb-words="210" data-nb-chars="1267">Půl druhé hodiny mi&nbsp;líčil, jak se&nbsp;rozebírá a&nbsp;čistí snajperská puška. Nejhorší trápení odstřelovače je&nbsp;nuda, doplnil. Nejlepší snajpeři jsou ženský, a&nbsp;to proto, že&nbsp;maj pozorný oči a&nbsp;tvrdý lovecký srdce, srdce jak tuňák. A&nbsp;co teprve výcvik politickejch vrahů, skákal z&nbsp;tématu na&nbsp;téma jako lupič po&nbsp;střeše, vy&nbsp;se&nbsp;bojíte svejch hlavounů, ujišťoval mě, ale nevíte, koho se&nbsp;musej bát vaši hlavouni. Co&nbsp;mám udělat, když chci oddělat hlavouna, ptal jsem se, abych měl pokoj, zastřelil bych ho&nbsp;a&nbsp;hotovo. Blbec ano, kýval, ale profík u&nbsp;sebe zbraň nemá! Tak autohavárie, navrhl jsem, přívod oleje. Havárie je&nbsp;možná, radoval se, jenže <em>jaká.</em> Jaká, říkal jsem, bouračka, náraz? Ale čím! Silným fárem, ne? Auto z&nbsp;půjčovny stačí, zapřísahal mě, vobyčejný, s&nbsp;plastovým nárazníkem, jeden koupíš na&nbsp;vrakovišti navíc, ten namontuješ. Teď to&nbsp;chce nervy&nbsp;– plynulá akcelerace, potlačíš doleva, von buď chytí smyk, nebo ho&nbsp;vytlačíš ven. Zastavíš, předstíráš pomoc, vdova děkuje národu. Další příhoda byla o&nbsp;někom, komu usekli obě ruce, nebyl to&nbsp;člověk, byla to&nbsp;bestie, a&nbsp;položili je&nbsp;před něj na&nbsp;bednu s&nbsp;nataženou pistolí, ať&nbsp;si, chytráček, poradí. Směješ se, hustil do&nbsp;mě, ač&nbsp;jsem se&nbsp;nesmál, chechtáš se, protože je&nbsp;to&nbsp;groteska, když se&nbsp;bezrukej chlap pokouší zubama nohama sám sebe oddělat!</span></p>
          <p class="chunk" data-nb-ref-number="33" data-nb-words="166" data-nb-chars="938"><span class="idea" data-nb-ref-number="33" id="idea33" data-nb-words="166" data-nb-chars="938">Cucal jsem řídké kočičí europivo z&nbsp;půllitru a&nbsp;ptal se&nbsp;sám sebe, stalo se&nbsp;to? Byl tenhle u&nbsp;toho? A&nbsp;kdyby ano, proč mi&nbsp;to&nbsp;vadí, když stačí zadat <em>rotten</em> nebo <em>ogrish</em> a&nbsp;vyhrne se&nbsp;to&nbsp;ven? Čím si&nbsp;držet žvanila od&nbsp;těla, jedině dialogem. Otázka, odpověď, otázka, absolutně neosobní hra. On&nbsp;to&nbsp;tak nechápal&nbsp;– rozeznával a&nbsp;ohledával všechno jenom srdcem. A&nbsp;tak vynášel betly a&nbsp;já je&nbsp;komentoval. Víš, co&nbsp;udělaj střeva, do&nbsp;kterejch se&nbsp;dostane louh? Neumíš, kreténe, vzpomínat na&nbsp;něco hezčího? Umím, ale nemůžu, von tolik plakal. Tak aspoň nebreč. Budu brečet. Tak breč. Zasteskne se&nbsp;i&nbsp;největšímu hajzlovi, víš, ujujuj. No, to&nbsp;máš o&nbsp;sobě hezký mínění. Já&nbsp;nemyslel sebe, já&nbsp;myslel všecky hajzly, rozumíš, i&nbsp;žralok je&nbsp;soudruh, akorát že&nbsp;ne&nbsp;náš! „Copak nemáme právo žít jako lidi?“ přešel do&nbsp;sykotu. „A&nbsp;ty,“ mířil na&nbsp;mě&nbsp;pod stolem klepajícím se&nbsp;ukazovákem, „ty ses narodil <em>zadarma</em> a&nbsp;stejně <em>zadarma</em> i&nbsp;žiješ! A&nbsp;já tě&nbsp;eště podporuju! Platím tě&nbsp;skoro za&nbsp;nic!“</span></p>
          <p class="chunk" data-nb-ref-number="34" data-nb-words="123" data-nb-chars="714"><span class="idea" data-nb-ref-number="34" id="idea34" data-nb-words="123" data-nb-chars="714">Častokrát se&nbsp;mi&nbsp;zdálo, že&nbsp;je&nbsp;to&nbsp;podobný kinofil jako já, že&nbsp;mě&nbsp;normálně lakuje. Neměl bych si, napadalo mě&nbsp;jindy, opatřit pro jistotu menší ostrou kudličku? Ua, ua, ty&nbsp;kudličkáři, smál se&nbsp;sbor náhodně srocených duchů, ty&nbsp;už&nbsp;si&nbsp;radši nic nekupuj! Mráz mě&nbsp;občas do&nbsp;páteře ťukal, netvrdím, že&nbsp;ne. K&nbsp;tomu mi&nbsp;ostatně stačilo zajít na&nbsp;lisabonské molo a&nbsp;pohlédnout dolů. Ústí tam městské kanály, do&nbsp;vody se&nbsp;valí hutné sloupce shnilotiny. A&nbsp;v&nbsp;těch sloupcích se&nbsp;drží armády bezbarvých ryb, které po&nbsp;celý život nezavřou hubu. Jenom se&nbsp;drží v&nbsp;houfu a&nbsp;polykají. Mají vakovitě rozšířený, vzhůru situovaný ústní otvor. Evoluce se&nbsp;vyznamenala. Hromady stejných tvorů se&nbsp;pak kupí v&nbsp;rybárnách a&nbsp;lidi je&nbsp;kupují po&nbsp;taškách, takže co.</span></p>
          <p class="chunk" data-nb-ref-number="35" data-nb-words="81" data-nb-chars="498"><span class="idea" data-nb-ref-number="35" id="idea35" data-nb-words="81" data-nb-chars="498">Šéf byl v&nbsp;nejlepším, já&nbsp;platil poslední rundu a&nbsp;chudák Iris koukala doma na&nbsp;hodiny, kdy ji&nbsp;vyzvednu, abychom zhlédli v&nbsp;kině nový kus z&nbsp;dílny jejího favorita Alejandra Iñárrita, <em>Babel.</em> Byl jsem zvědav, komu ten lovec hypochondrů sáhne na&nbsp;zoubek tentokrát. Přiběhli jsme pozdě, na&nbsp;plátně už&nbsp;to&nbsp;jelo, soda a&nbsp;mýtus, mystika a&nbsp;rachot, vyšponované kontrasty, útok na&nbsp;veškerá nervová zakončení a&nbsp;na závěr místo anděla vrtulník. Až&nbsp;jsme tonuli v&nbsp;podezření, jestli nejsme zase nějak nově, účinněji vydíráni.</span></p>
        </section>
        <section>
          <p class="chunk" data-nb-ref-number="36" data-nb-words="283" data-nb-chars="1751"><span class="idea" data-nb-ref-number="36" id="idea36" data-nb-words="283" data-nb-chars="1751">Určitou vnitřní nedomykavostí mě&nbsp;ty&nbsp;jeho sémantické masáže nakonec přece jen poznamenaly. Vezl jsem jedenkrát zásilku za&nbsp;město, do&nbsp;vnitrozemí. Neodhadl jsem vzdálenost, zapomněl permanentku i&nbsp;peníze, padla noc. Přečetl jsem si&nbsp;v&nbsp;kavárně u&nbsp;čtyřproudovky noviny. Přečetl jistě ne, rozuměl jsem jen komentáři k&nbsp;čachrům ve&nbsp;fotbalovém zákulisí a&nbsp;reportáži o&nbsp;tom, jak se&nbsp;v&nbsp;okolí Lisabonu provalil kvetoucí obchod s&nbsp;orgány. Což jsem pochopil hlavně díky ohavným ilustračním fotkám. Kdo jsou lidé, jimž byly součástky odejmuty, se&nbsp;netuší, policie se&nbsp;vymlouvá. Poté jsem se&nbsp;odebral na&nbsp;stop. Zabrzdilo mi&nbsp;punto s&nbsp;italskou espézetkou. V&nbsp;naprosté tmě uvnitř autíčka se&nbsp;mi&nbsp;vkrádal do&nbsp;ucha těžký ženský alt. Řídí osmačtyřicet hodin, potřebovala by&nbsp;relax. Líbilo se&nbsp;jí, jak ležérně jsem stopoval. Mám určitou úroveň, to&nbsp;ona pozná. Nefunguje jí&nbsp;bohužel osvětlení v&nbsp;interiéru, abychom se&nbsp;blíž představili. Je&nbsp;to&nbsp;trapné, taková tma. Jinak ale musí říct, že&nbsp;zdaleka není stará a&nbsp;že má, jen tak na&nbsp;okraj, čtyřky. A&nbsp;já měl jasno&nbsp;– takhle to&nbsp;máte vymyšlené, prášek na&nbsp;spaní v&nbsp;motelu a&nbsp;pak rutinní řezničina v&nbsp;igelitem vystlaném sklepě. Skalpel, pytlíky s&nbsp;ledem. To&nbsp;ses spletla, holubičko. Moje játra si&nbsp;nikdo za&nbsp;rámeček nedá! „Můžete mi&nbsp;zastavit?“ řekl jsem. Po&nbsp;mnohonásobném ujištění, že&nbsp;už&nbsp;opravdu nenastoupím a&nbsp;že to&nbsp;nebyl úvod k&nbsp;sérii dalších žertíků, mi&nbsp;podala ze&nbsp;tmy bílou ručku a&nbsp;odfrčela. A&nbsp;já šlapal dlouhou míli nocí po&nbsp;krajnici, než jsem se&nbsp;skrz přístavy a&nbsp;sklady a&nbsp;prašným štěrkem vysypaná nákladová nádraží propracoval do&nbsp;prvních osvětlených ulic. V&nbsp;jednu chvíli vzplály kolem dokola metropole kruté ohně. Za&nbsp;obzorem vybuchlo nebe. Pákistánské jaderné hlavice, napadlo mě. Byla to&nbsp;však jen bouřka. Před penzión jsem dospěl v&nbsp;promočených hadrech o&nbsp;čtvrté ranní.</span></p>
          <p class="chunk" data-nb-ref-number="37" data-nb-words="50" data-nb-chars="310"><span class="idea" data-nb-ref-number="37" id="idea37" data-nb-words="50" data-nb-chars="310">Událost jsem odpoledne převyprávěl Iris. Reagovala mlčením, žádný smích. Je&nbsp;to&nbsp;o&nbsp;tom, jaký jsem pitomec, naléhal jsem, tomu se&nbsp;máš smát. Mě&nbsp;spíš zajímá, jestli tam nezbylo něco k&nbsp;dovysvětlení, říkal její výraz. Je&nbsp;to&nbsp;legrační historka, tlačil jsem, směj se, vopice mizerná! Nezasměju, frkla, není mi&nbsp;do&nbsp;smíchu.</span></p>
          <p class="chunk" data-nb-ref-number="38" data-nb-words="125" data-nb-chars="684"><span class="idea" data-nb-ref-number="38" id="idea38" data-nb-words="125" data-nb-chars="684">Zato můj kápo se&nbsp;řehnil v&nbsp;Café Camioneta, kde jsme se&nbsp;občas sešli, jako osel. Ženský, bublal, to&nbsp;já&nbsp;vim, potvory, prskal. Skalp mu&nbsp;jezdil sem a&nbsp;tam po&nbsp;palici, což bylo znamení, že&nbsp;mi&nbsp;popíše něco nepěkného. Čím ho&nbsp;zastavit. Řekl jsem, že&nbsp;u&nbsp;něj končím, že&nbsp;mu&nbsp;to&nbsp;oznamuji. Myslíš, že&nbsp;je&nbsp;to&nbsp;jako odejít z&nbsp;krámu, jo, přepnul na&nbsp;tichý chod a&nbsp;oči mu&nbsp;rychle světlaly. Je&nbsp;to&nbsp;jenom kšeft, já&nbsp;na&nbsp;to. Jenže jakej? Skvělej, uznal jsem. A&nbsp;on zase začal. Zda vidím, jak se&nbsp;politikové snaží minutu před dvanáctou sjednotit svět, než praskne, že&nbsp;jsme věřili obludnému podvodu, protože co&nbsp;bude pak, nikdo neví. Zda slyším pláč a&nbsp;řev vojensko-ekonomické hydry, naší matky, ptal se. Zda vím, co&nbsp;to&nbsp;značí.</span></p>
          <p class="chunk" data-nb-ref-number="39" data-nb-words="11" data-nb-chars="56"><span class="idea" data-nb-ref-number="39" id="idea39" data-nb-words="11" data-nb-chars="56">„Vidím a&nbsp;vím,“ řekl jsem. „A&nbsp;právě proto u&nbsp;tebe končím.“</span></p>
          <p class="chunk" data-nb-ref-number="40" data-nb-words="10" data-nb-chars="64"><span class="idea" data-nb-ref-number="40" id="idea40" data-nb-words="10" data-nb-chars="64">„No co, je&nbsp;to&nbsp;zákon,“ usoudil, „když přicmrndávač končí, plive.“</span></p>
          <p class="chunk" data-nb-ref-number="41" data-nb-words="82" data-nb-chars="506"><span class="idea" data-nb-ref-number="41" id="idea41" data-nb-words="82" data-nb-chars="506">Sledoval jsem ho&nbsp;skrz výlohu, jak kráčí k&nbsp;parkovišti, jak přibuchuje dveře, jak startuje. Přece jenom jsem ho&nbsp;ranil. Navíc ho&nbsp;málem znovu zradila vlastní huba. Byl by&nbsp;mi&nbsp;naznačil, že&nbsp;prostředky, ze&nbsp;kterých si&nbsp;užižláváme, plynou kdesi a&nbsp;jaksi do&nbsp;střev mýtické obludy Leviatana. Věděl jsem i&nbsp;bez něj, že&nbsp;není nevinných, neb i&nbsp;nejnevinnější levárna sytí a&nbsp;zpevňuje strukturu státu, sebemenší svinstvo je&nbsp;někým viděno a&nbsp;kryto, čímž nevratně srůstá přes policejní archívy a&nbsp;další instituce přímo s&nbsp;reálnou mocí.</span></p>
          <p class="chunk" data-nb-ref-number="42" data-nb-words="199" data-nb-chars="1207"><span class="idea" data-nb-ref-number="42" id="idea42" data-nb-words="199" data-nb-chars="1207">Vysypal jsem na&nbsp;sklo drobné, opustil Café Camioneta a&nbsp;vydal jsem se&nbsp;nazdařbůh chodníkem. Loupající se&nbsp;omítky svítily v&nbsp;srpnovém slunci. Dělal jsem pro něj od&nbsp;března až&nbsp;do&nbsp;srpna. Příliš jsme se&nbsp;nepoznali. On&nbsp;kydal hnůj a&nbsp;já jel na&nbsp;volnoběh&nbsp;– nemyslel jsem na&nbsp;sebe, na&nbsp;nikoho. Na&nbsp;Iris leda. Na&nbsp;to, kam se&nbsp;spolu večer vypravíme. Neměl jsem v&nbsp;hlavě nic než momentální úkol, někoho najít, něco mu&nbsp;dát. Jezdil jsem metrem, razil si&nbsp;cestu mezi repetícími výpravami, zvedal z&nbsp;dlažby houfy vrkáčů, hovořil s&nbsp;nevyzpytatelně vlídnými, příjemně odtažitými obyvateli. Chodil jsem ulicemi města, které koneckonců nebylo o&nbsp;moc větší než matka Praha, navíc o&nbsp;poznání úhledněji uspořádané. Města, sesouvajícího se&nbsp;do&nbsp;mělkého trychtýře vzpomínek na&nbsp;cosi, co&nbsp;už&nbsp;dnes nemá smysl zkoušet popisovat. Čím nenápadnější místa jsem poznával, tím bližší mi&nbsp;to&nbsp;pahorkaté sídliště bylo. Přespával jsem v&nbsp;Modelu, občas v&nbsp;přístěnku u&nbsp;tety na&nbsp;vyklápěčce. U&nbsp;tety jsem fungoval většinu času jako formální prostředník, totemová figura, maskot. Ty&nbsp;dvě si&nbsp;skrze mě&nbsp;prorazily komunikační štolu. Dřív spolu, jak jsem vyrozuměl, moc nepekly. Teď si&nbsp;to&nbsp;s&nbsp;vervou vynahrazovaly. <em>A</em>&nbsp;<em>von jí&nbsp;řek, a&nbsp;vona jemu, hehé, hahá! Já&nbsp;se&nbsp;zbláznim, já&nbsp;se&nbsp;tak směju!</em></span></p>
          <p class="chunk" data-nb-ref-number="43" data-nb-words="35" data-nb-chars="214"><span class="idea" data-nb-ref-number="43" id="idea43" data-nb-words="35" data-nb-chars="214">V&nbsp;přístěnku se&nbsp;nalézal přesně nad mým čelem lustřík, zapuštěný do&nbsp;dřeva obložení&nbsp;– kovový sedmnáctistěn, vyplněný fazetami temně modrých skel. Ó&nbsp;bože, to&nbsp;byla věcička! Škoda že&nbsp;jsem nepřišel na&nbsp;to, kde se&nbsp;rozsvěcí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./let_carodejnice_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>